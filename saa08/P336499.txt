saao/saa08/P336499
1 Sagmegar ina Simani uqarribma ašar Šamaš ultapâ izziz baʾil zīmūšu sāmū nipihšu kīma nipih Šamaš gamir ilāni zenûti ana Mat-Akkadi isallimū zunnu ṭuhdi mīlu sidrūti ina Mat-Akkadi ibaššû šeʾi u šamaššammē imaʾʾidma mahīru 01 qāya ana 01 kurri innamdin ilāni ina šamê ina manzaltišunu izzazzū parakkīšunu ṭuhdu immarū 1 Sagmegar ina šērti iktūn šarrāni nakrūti isallimū 1 Sagmegar šarūru išši šarru šalim libbi māti ṭāb 1 Sagmegar baʾil šarru ašarēdūtu illak 1 Gamlu šarūru išši išid kussî ikân 1 Sagmegar ina harrāni šūt Ani innamir mīlu ibaššīma ebūr māti iššer ša Bulluṭu
