saao/saa08/P237653
1 Sin tarbāṣu ilmīma 02 kakkabī ina tarbāṣi itti Sin izzazzū palê ūmē arkūti 1 Šamaš ina tarbāṣ Sin izziz ina māti kittu ibašši mār itti abīšu kittu ītammi salām kiššati Sin tarbāṣu iltamīma Kayamanu ina libbīšu ittazizma 1 Sin tarbāṣu ilmīma Ṣalbatanu ina libbīšu izziz halāq būli ina māti kalāma mērešu u suluppī lā iššer Mat-Amurri iṣehhir 1 Sin tarbāṣu ilmīma Niru ina libbīšu izziz šarru imâtma māssu iṣehhir šar Elamti imât Niru Ṣalbatanu  Ṣalbatanu kakkab Mat-Amurri lumnu ša Mat-Amurri u Elamti Kayamanu kakkab Mat-Akkadi dumqu ša šarri bēlīya  ūm 14-KAM₂ ilu itti ili innammar libbi šarri bēlīya lū ṭābi ša Raši-ili ardu ša šarri mahrû
