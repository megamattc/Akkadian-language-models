saao/saa08/P336164
kî ina Libbi-ali šaprākūni ātamar attalka ina pān šarri aqṭibi muk sūnu ana Aššur lā iqarrib šarru bēlī irtûb mā lusahhiru luqarribu ina šaddaqdiš ana šarri bēlīya assapra muk šarru bēlī ṭēmu iššaknanni ina dāte ana šakin māti issaprūni mā dibbī ša Akkullani u ša ammūti šuṭur issanalliu šarru bēlī lā iprus ūmâ mīnu ša šarru iqabbûni mūšu annīu Sin tarbāṣu iltibi Šibi Tuʾamu-rabutu ina libbi ittitissu  1 ina Sililiti Sin narkabta rakib šar Mat-Akkadi nīršu iššerma ayyābīšu qāssu ikaššad  ina Šabaṭi Sin tarbāṣu iltibīma Šibi ina libbi ittitizma  1 Sin tarbāṣu ilmīma Šibu ina libbi izzizzū palê ūmē arkūti  1 Tuʾamu-rabutu ina libbi tarbāṣ Sin izzizzūma  šarru bēlī u nišē ša issīšu lū dārû ša Akkullani
