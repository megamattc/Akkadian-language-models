hurāpu annīu issu libbi pitqīšu lā ana nīqi šēluʾa lā ana qarīti šēluʾa lā ana qinīti šēluʾa lā ana marṣi šēluʾa lā ana ṭabāhi ana x x šēluʾa ana adê ša Aššur-nerari šar Mat-Aššur issi Matiʾ-il šakāni šēluʾa šummu Matiʾ-il ina adê tamīti annūti ihaṭṭi kî ša hurāpu annīu issu pitqīšu šēlûni ana pitqīšu lā itūrāni pāni ša pitqīšu lā emmarūni ahūla Matiʾ-il adi marʾēšu rabiūtīšu nišē mātīšu issu libbi mātīšu lihliq ana mātīšu lā itūra pāni ša mātīšu lā emmar
