Nergal qarrād ili ina patrīšu lā gāmili napšatkunu liballi šaggaštu mūtānu ina libbikunu liškun

Mulliltu āšibat Ninua patru hamṭu ittikunu lirkusu

Ištar āšibat Arbail rēmu gimlu lū lā išakkan elīkun

Gula azugallatu rabîtu murṣu tānēhu ina libbikunu simmu lazzu ina zumrikunu liškun dāmu u šarku kīma mê runkā

Sebetti ilāni qardūte ina kakkīšunu ezzūti našpantakunu liškunū

Aramiš bēl im x+x x x x x x x x x-ku-nu x x x x x x x x x x x-tu

Baiti-ili Anati-Baiti-ili ina qāt nēši ākili limnûkunu

Kubaba ištar ša Gargamis rimṭu dannu ina libbikunu liškun šīnātakunu kīma tīki ana kaqqar littattuk
