saao/saa09/P337163
kidinnu ša Mullissi x x x ša Belet-Arbail šināma ina ilāni danna iraʾāma u raʾāmšina ana Aššur-ban-apli binūt qātēšina iltanappāra ša balāṭīšu ušaškanaššu libbu balāṭaka eršākūma arappuda ṣēru ētanabbir nārī u tāmāti ētanattiq šadê hursāni ētanabbir nārī kališina ētanakkalāni ayāši ṣētāte sarabāte iltanappāta banû lānī anhākūma šaddalupūka lānīya ina puhri ilāni kalāme aqṭibi balāṭaka danna rittāya lā urammakka ina pān ilāni naggalapāya harrudda ittanaššâka ana kāša ina šapātēya ētanarriš balāṭaka x x x x x balāṭaka balāṭu tušattar x x x x x Nabu lihdā šapātēka ina puhri ilāni kalāme aqṭanabbi damqātēka balāṭaka eršākūma arappuda ṣēru ina libbi ūʾa atabbi ayābka aṭabbah x x x x x x+x-ma ana mātīšu itūra x x x x x x x-u-ni a-ša₂-x+x x x x Mullissu u Belet-Arbail ana Aššur-bani-apli binūt qātēšina lūballiṭṭa ana dāri ša pî Dunnaša-amur marʾat Arbail Nisannu ūm 18-KAM limmu Bel-šadduʾa šakin māt Ṣurri
