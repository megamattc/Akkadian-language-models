
šar Mat-Aššur lā tapallah nakru ša šar Mat-Aššur ana ṭabahhi addana ina bēt rēdûtēka utaqqanka urabbakka x x x rabîtu anāku anāku Issar ša Arbail x x x x x issu libbīšu x x x x x x x+x-šu₂ x x x+x x x x x x x aʾu x+x x x x x x lā ašmēka nakarūte ina sigarrāte salmūti ina maddanāti x x nakarka ina libbi qarābi ēdānīʾe aktašad uttakkilka lā ušbāku ša pî Sinqiša-amur marʾat Arbail rīšāk issi Aššur-ahu-iddina šarrīya rīši Arbail ša pî Remute-Allate ša Dara-ahuya ša birti šadâni lā tapallah Aššur-ahu-iddina anāku Bel issīka adabbūbu gušūrī ša libbīka aharrīdi kî ummaka tušabšûkanni 60 ilāni rabiūti issīya ittitissu ittaṣarūka Sin ina imittīka Šamaš ina šumēlīka 60 ilāni rabiūti ina battibattīka izzazzu qabalka irtaksu ina muhhi amēlūti lā tatakkil mutuh ēnātīka ana ayāši dugulanni anāku Issar ša Arbail Aššur issīka ussallim ṣeherāka attaṣakka lā tapallah naʾʾidāni aʾu šû nakru ša idibakkanni anāku qālākūni urkiūte lū kî pāniūte anāku Nabu bēl qar-ṭuppi naʾʾidāni ša pî Baya mār Arbail ku-x x x x x x x x x anāku a-x x x x atta tal-x x x x anāku Mullissu x ša pî Ilussa-amur Libbalaya anāku Issar ša Arbail Aššur-ahu-iddina šar Mat-Aššur ina Libbi-ali Ninua Kalha Arbail ūmāti arkūte šanāti dārāte ana Aššur-ahu-iddina šarrīya addanna o sabsūbtaka rabîtu anāku mušēniqtaka deʾiqtu anāku ša ūmē arkūte šanāti dārāte kussāka ina šapal šamê rabûte uktīn ina massiki ša hurāṣi ina qabli šamê aharrīdi nūr ša ilmēši ina pān Aššur-ahu-iddina šar Mat-Aššur ušanamāra kî agê ša kaqqidīya aharrissu lā tapallah šarru aqṭibak lā aslika uttakkilka lā ubâška nāru ina tuqunni ušebbarka Aššur-ahu-iddina aplu kēnu mār Mullissi hangaru akku ina qātēya nakrūtīka uqatta Aššur-ahu-iddina šar Mat-Aššur kāsu ša malû qīlte kalappu ša 02 šiqli Aššur-ahu-iddina ina Libbi-ali ūmāti arkūti šanāti dārāti addanakka Aššur-ahu-iddina ina libbi Arbail arītka deʾiqtu anāku Aššur-ahu-iddina aplu kēnu mār Mullissi hissatka hassāku artâmka adanniš ina kizirtīka ina šamê rabiūti ukâlka ina imittīka qutru uqattar ina šumēlīka išātu ušāhaz šarrūtu ina muhhi x x x da-aʾ-x x ina muhhi da-x x x issu pānīšu lā imahhar kakkišāti pušhāti ša idabbabūni ina pān šēpēšu ubattaqšunu atti attīma šarru šarrīma ša pî Issar-beli-da''ini šēlūtu ša šarri anāku Belet-Arbail ana ummi šarri kî tahhurīninni mā ša imitti ša šumēli ina sūnīki tassakni mā iyû ṣīt libbīya ṣēru tussarpīdi ūmâ šarru lā tapallah šarrūtu ikkû danānu ikkûma ša pî Ahat-abiša marʾat Arbail šulmu ana Aššur-ahu-iddina šar Mat-Aššur Issar ša Arbail ana ṣēri tattūṣi šulmu ana mūrīša ana birit āli tassapra ana uṣēša ša u₂-x x x x {LU₂}x x x x x mu-x+x x x x x ki-i x x x x x x x+x x x x x x lā tapallah Aššur-ahu-iddina anāku Belet-Arbail Aššur-ahu-iddina ša ina ṭāb Issar ša Arbail habūnšu tumallûni dabābu pāniu ša aqabakkanni ina muhhi lā tazzīzi ūmâ ina muhhi urkî tazzazma naʾʾidanni kî ūmu išîṣūni zīqāti lukillu ina pāni naʾʾidanni nirriṭu issu libbi ēkallīya ušēṣa aklu taqnu takkal mê taqnūti tašatti ina libbi ēkallīka tataqqun mārka mār marʾīka šarrūtu ina burki ša Inurta uppaš ša pî La-dagil-ili mār Arbail
