x x x x x x x x x x x x x x
šaknā x x ša ana x x x x
apluhānu dekê x x x
naspantu šutamhuṣat x x
anqullu napihtešu x x
ana erbetti šārī mehû šu-x x
kakkī uttaʾeru ṣulūl hurbāšu
zuʾtu tamhāru irtamukū kilallān
inâhma Anzu ina mithur mehê aparšu iddi
ilqema bēlum ina arkat šukudīšu
unakkis abrēšu imna ū šumēla uraʾʾim
iṭṭulma kappāšu itbala zikri pîšu
kappa ana kappa kī ilsû qanû išēʾaššu
šiltāhu ībira būn libbišu
abrū kappū ušēbira šukuda
libba u hašê ībir šiltāhu
inār hursānī qerbissunu udallih irhiṣ
Ninurta inār hursānī qerbitsunu udallih irhiṣ
irhiṣ uzzuššu erṣetu rapaštu
irhiṣ qereb hursānī lemna Anza inārma
qarrādu Ninurta ṭuppi šīmāt ilī qātuššu uttīr
ana itti ša busrātišu
kappi Anzi ūbil šāru
īmurma ittašu Dagan ihdû
issima naphar ilī hadîš izakkar
dannumma uttaʾʾar Anza šaddussu
kakki ilī Anum u Dagan qātuššu uttīr
alikšuma lillikannâši
lihdi limmilil nigûta līpuš
lizziz itti ilī ahhīšuma pirištu lišme
lišmema ša ilī pirištu
ina Anunnaku itti ilī ahhīšuma liqīssu parṣī
{d}x pîšu īpušma iqabbi
ana Dagan amāta izakkar
ina tabāk mê kišādi kī kuṣṣu mašku ilqe
kīma ina qereb hursānī lemna Anza inarru
qarrādu Ninurta ṭuppi šīmāt ilī qātuššu uttīr
šupraššumma lillikakka
ṭuppi šīmāt liškuna ina burkika
Ellil pûšu īpušma iqabbi
ana Nusku šukkallišu amāta izakkar
Nusku ṣi kamētaš
Birdu šūriba ana mahriya
Nusku ūṣi kamētaš
Birdu ultēriba ana mahri Ellil
Ellil pûšu īpušma iqabbi
ana Birdi amāta izakkar
Birdu lušpurka lu-x-x
""
Ninurta pâšu īpušma iqabbi
ana Birdu amāta izakkar
Birdu ana il bēlika
mīnâ šamriš tallika
Birdu pâšu īpušma iqabbi
ana Ninurta bēlišu amāta izakkar
bēlī ana kâša x x x
Ellil abuka išpuranni
ummâ išmû ilū
kī ina qereb hursānī lemna Anza takmû
ihdû irīšū u īliṣ kabtassunu
ina mahrika ušālikūni u x x x
alikšumma x x x x iš-x x x
lihdû x x x x x li x x x
li-is-x x x x x x x x
lišmê ina ēkurra x x x x
x x x x x x x x x
Ninurta pâšu īpušamma ana Birdu iqabbi
mīnâ taš-x x x x x x
kī ša ma-x x x x x x x
ṭuppi šīmātima u₂-x x x x x x x
mīnâ x x x x x x
x x x x-ma ašakkan x x x x x
x x x x pāniya x x x
""
x x x x x x x x ai ibbani
x x x x x x x x Anzi ina ēkurra
x x x ittašu ša qarrādi
ina narbi dannūtišu lemna Anza littaṭṭal
qarrādu ina dannūtika šadê tanarru
takme Anza tanarra dannūssu
mupparša Anza tanarra dannūssu
aššu taqtarduma šadê tanarru
kullat nakirī tušakniša ana šēpī abuka Ellil
Ninurta aššu taqtarduma šadê tanarru
kullat nakirī tušakniša ana šēpī abuka Ellil
bēlūta tagdamar kullat gimri parṣī
mannu ša kīma kâta ibbanû paraṣ šadî
narbû šarkuka parak ilī šīmāti
Nisaba imbû šuluhuka
šumka ina šerʾi imbû Ningirsu
ušmandûka rēʾût nišē gamirtu
šumka rābiṣ kussi iddinu ana šarrūti
iddinu šumka ina Elamati Hurabtil
ina Susa Inšušinak iqabbûka
šumka ina Eibianum iddinu bēl pirišti
x x x x x-ka ina ilī ahhūka
x x x x x x x abuka
x x x x x alāk mahri
šumka Pabilsag iddinu ina Egalmah
šumka {d}x imbû ina Ur
šumka Ninazu iddinu ina Ekurmah
x x-nu-ka ilittaka Duranki
ina Der Ištaran iqabbûka
x x x Zababa
x x inambû zikiršu
x x Ellil eli kala ilī qarrādūtka
x x ša šūtur ilūtika
x x x-iš adlulka
šumka ina NIŠUR iddinu Lugalbanda
šumka Lugalmarada iddinu ina Egiškalama
šumka ina Esikila iddinu qarrādu Tišpak
x x x ina Bube ina Enimmanku
šumka Messagunug imbû ina Kullab
x x x-qur Belet-ili ummaka
x x šumka bēl pulukki
x x x Panigingara
x x ina šadî imbû
x x-ka Papsukkal ālik mahri
palhu šūturu ina ilī šumīka maʾdiš
bēl pakkātama leʾâta rašubbāta
x x-ka Niššiku Anu abuka
x x x šadâ qabli ū šašme
x x x-ti-ir bīt parê išrukka
x x x mātīšunu imbika
x x x x-ma ina Ekurri
x x x x-ti parṣī
x x x Urgulu
x x x x-ul unūtu lā magir
x x x x ina x tuqmātika
x x x x x ibbanû
x x x x x x x x x
""
x x x x x x x x x
x x x x x x x urha
""
x x x x x x apluhānuš
x x x x x x x x ba
x x x x ašarēd qabli
x x x x x-ni-tu₂
x x x x x-qa-a-tu₂
