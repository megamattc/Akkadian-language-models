saao/saa02/Q009186
{NA₄}KIŠIB {d}a-šur₄ LUGAL DINGIR-MEŠ EN KUR.KUR ša la šu-un-ne₂-e {NA₄}KIŠIB NUN-e GAL-e AD DINGIR-MEŠ ša la pa-qa-a-ri a-de-e ša {1}aš-šur-PAB-AŠ MAN ŠU₂ MAN KUR-aš-šur{KI} DUMU {1}{d}30-PAB-MEŠ-SU MAN ŠU₂ MAN KUR-aš-šur-ma TA@v {1}hum-ba-re-eš {LU₂}EN-URU {LU₂}EN-URU {URU}na-ah-ši-mar-ti TA@v DUMU-MEŠ-šu₂ DUMU-DUMU-MEŠ-šu₂ DUMU-DUMU-MEŠ-šu₂ TA@v {URU}na-ah-ši-mar-ta-a.a {LU₂}ERIM-MEŠ ŠU.2-šu₂ gab-bu TUR u GAL ma-la ba-šu-u TA@v na-pa-ah {d}UTU-ši a-di ra-ba {d}šam-ši am-mar {1}aš-šur-PAB-AŠ MAN KUR-aš-šur LUGAL-tu be-lu-tu ina UGU-hi-šu₂-nu up-pa-aš₂-u-ni is-si-ku-nu TA@v DUMU-MEŠ-ku-nu DUMU-DUMU-MEŠ-ku-nu DUMU-DUMU-MEŠ-ku-nu ša EGIR a-de-e a-na UD-me ṣa-a-ti ib-ba-aš₂-šu₂-u-ni ša₂ ina UGU {1}aš-šur-DU₃-A DUMU-MAN DUMU-MAN GAL ša E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur ša ina UGU-hi-šu₂ a-de-e is-si-ku-nu iš-ku-nu-ni ina IGI {MUL}SAG.ME.GAR {MUL}dil-bat {MUL}UDU.IDIM.SAG.UŠ {MUL}UDU.IDIM.GUD.UD {MUL}ṣal-bat-a-nu {MUL}GAG.SI.SA₂ ina IGI {d}aš-šur {d}a-num {d}EN.LIL₂ {d}E₂.A {d}30 {d}ša₂-maš {d}IM {d}AMAR.UTU {d}PA {d}PA.TUG₂ {d}IB {d}U.GUR {d}NIN.LIL₂ {d}še-ru-u-a {d}be-lit-DINGIR-MEŠ {d}15 ša {URU}NINA{KI} {d}15 ša {URU}arba-il₃ DINGIR-MEŠ a-ši-bu-ti AN-e u₃ KI.TIM DINGIR-MEŠ KUR-aš-šur DINGIR-MEŠ KUR-šu-me-ri u URI.KI DINGIR-MEŠ KUR.KUR DU₃-šu₂-nu u₂-dan-nin-u-ni iṣ-ba-tu iš-ku-nu-ni {d}aš-šur AD DINGIR-MEŠ EN KUR.KUR ti-tam-ma-a {d}a-num {d}EN.LIL₂ {d}E₂.A MIN {d}30 {d}ša₂-maš {d}IM {d}AMAR.UTU MIN {d}AG {d}PA.TUG₂ {d}IB {d}U.GUR MIN {d}NIN.LIL₂ {d}še-ru-u-a {d}be-lit-DINGIR-MEŠ MIN {d}15 ša {URU}NINA{KI} {d}15 ša {URU}arba-il₃ MIN DINGIR-MEŠ DU₃-šu₂-nu ša {URU}ŠA₃-URU MIN DINGIR-MEŠ DU₃-šu₂-nu ša {URU}NINA{KI} MIN DINGIR-MEŠ DU₃-šu₂-nu ša {URU}kal-ha MIN DINGIR-MEŠ DU₃-šu₂-nu ša {URU}arba-il₃ MIN DINGIR-MEŠ DU₃-šu₂-nu ša {URU}kal₃-zi MIN DINGIR-MEŠ DU₃-šu₂-nu ša {URU}KASKAL MIN DINGIR-MEŠ KA₂.DINGIR.RA{KI} BAR₂.SIPA₂{KI} EN.LIL₂{KI} DU₃-šu₂-nu MIN DINGIR-MEŠ KUR-aš-šur DU₃-šu₂-nu MIN DINGIR-MEŠ KUR-šu-me-ri u URI.KI DU₃-šu₂-nu MIN DINGIR-MEŠ KUR.KUR DU₃-šu₂-nu MIN DINGIR-MEŠ ša₂ AN-e u KI.TIM DU₃-šu₂-nu MIN DINGIR-MEŠ KUR-šu na-gi-šu a-de-e ša {1}aš-šur-PAB-AŠ MAN KUR-aš-šur ina IGI DINGIR-MEŠ GAL-MEŠ ša₂ AN-e u KI.TIM is-si-ku-nu iš-ku-nu-u-ni ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur EN-ku-nu ša₂ a-na DUMU-MAN-u-te DUMU-MAN-u-te ša₂ E₂-UŠ-ti E₂-UŠ-ti MU-šu₂ iz-kur-u-ni ip-qi-du-šu₂-u-ni ki-ma {1}aš-šur-PAB-AŠ MAN KUR-aš-šur a-na šim-ti it-ta-lak {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ina {GIŠ}GU.ZA-e LUGAL-ti tu-še-šab-ba LUGAL-u-tu₂ EN-u-tu₂ ša₂ KUR-aš-šur ina UGU-hi-ku-nu up-pa-aš₂ ina A.ŠA₃ ina bir-ti URU la ta-na-ṣar-šu₂-u-ni ina UGU-hi-šu₂ la ta-ma-qut-a-ni la ta-mut-ta-a-ni ina ket-ti ša₂ ŠA₃-bi-ku-nu is-si-šu₂ la ta-da-bu-ba-a-ni mil-ku SIG₅ ša₂ gam-mur-ti ŠA₃-bi-ku-nu la ta-mal-lik-a-šu₂-u-ni KASKAL SIG₅ ina GIR₃.2.MEŠ-šu₂ la ta-ša₂-kan-a-ni šum-ma at-tu-nu tu-nak-kar-a-šu-ni TA@v ŠA₃ ŠEŠ-MEŠ-šu₂ GAL-MEŠ TUR-MEŠ ina ku-mu-šu₂ ina {GIŠ}GU.ZA KUR-aš-šur{KI} tu-še-šab-a-ni šum-ma a-bu-tu₂ ša₂ {1}aš-šur-PAB-AŠ MAN KUR-aš-šur{KI} te-na-a-ni tu-ša₂-an-na-a-ni šum-ma {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ša₂ {1}aš-šur-PAB-AŠ MAN KUR-aš-šur{KI} EN-ku-nu u₂-kal-lim-ka-nu-ni ha-an-nu-um-ma la ta-da-gal-a-ni LUGAL-u-tu₂ EN-u-tu₂ ša₂ KUR-aš-šur ina UGU-hi-ku-nu la u₂-pa-aš₂-u-ni šum-ma at-tu-nu a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ša₂ {1}aš-šur-PAB-AŠ MAN KUR-aš-šur{KI} u₂-kal-lim-u-ka-nu-ni iq-ba-ka-nu-ni a-de-e ina UGU-hi-šu₂ is-si-ku-nu u₂-dan-nin-u-ni iš-ku-nu-ni la ta-na-ṣar-a-ni ina ŠA₃-bi-šu₂ ta-ha-ṭa-a-ni ŠU.2-ku-nu a-na HUL-tim ina ŠA₃-bi-šu₂ tu-bal-a-ni ep-šu₂ bar-tu a-bu-tu₂ la DUG₃.GA-tu₂ la SIG₅-tu₂ te-ep-pa-ša₂-ni-šu₂-u-ni ina LUGAL-ti KUR-aš-šur tu-nak-ka-ra-šu₂-u-ni TA@v ŠA₃-bi ŠEŠ-MEŠ-šu₂ GAL-MEŠ TUR-MEŠ ina ku-mu-šu₂ {GIŠ}GU.ZA KUR-aš-šur tu-ša₂-aṣ-bat-a-ni LUGAL ša₂-nu-um-ma EN ša₂-nu-um-ma ina UGU-hi-ku-nu ta-ša₂-kan-a-ni a-na LUGAL ša₂-ni-ma DUMU-MAN DUMU-MAN ša₂-ni-ma ma-mit ta-tam-ma-a-ni šum-ma at-tu-nu a-bu-tu₂ la DUG₃.GA-tu₂ la ba-ni-tu₂ la ta-ri-su ša e-peš LUGAL-te ša₂ ina UGU {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te la tar-ṣa-tu₂-u-ni la ṭa-bat-u-ni lu-u ina pi-i ŠEŠ-MEŠ-šu₂ ŠEŠ-MEŠ-AD-MEŠ-šu₂ ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ qin-ni-šu₂ NUMUN E₂-AD-šu₂ E₂-AD-šu₂ lu ina pi-i {LU₂}GAL-MEŠ {LU₂}NAM-MEŠ lu ina pi-i {LU₂}ša₂-ziq-ni {LU₂}SAG-MEŠ lu-u ina pi-i {LU₂}um-ma-ni lu-u ina pi-i nap-har ṣal-mat-SAG.DU ṣal-mat-SAG.DU ma-la ba-šu-u ta-šam-ma-a-ni tu-pa-za-ra-a-ni la ta-lak-a-ni-ni a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti la ta-qab-ba-a-ni šum-ma {1}aš-šur-PAB-AŠ MAN KUR-aš-šur ina ṣa-ha-ri ša₂ DUMU-MEŠ-šu₂ a-na šim-ti it-ta-lak {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti {GIŠ}GU.ZA ša₂ KUR-aš-šur tu-ša₂-aṣ-ba-ta {1}{d}GIŠ.NU₁₁-MU-GI.NA ŠEŠ ta-li-me-šu₂ DUMU-MAN DUMU-MAN ša₂ E₂-UŠ-ti E₂-UŠ-ti ša₂ KA₂.DINGIR.RA{KI} ina {GIŠ}GU.ZA LUGAL-ti ša₂ KA₂.DINGIR.RA{KI} tu-še-ša₂-ba LUGAL-ti KUR-šu-me-ri u URI.KI {KUR}kar-{d}dun-ia₂-aš₂ DU₃.A.BI ina pa-ni-šu₂ tu-šad-ga-la ti-din-tu₂ am-mar {1}aš-šur-PAB-AŠ MAN KUR-aš-šur AD-šu₂ id-din-na-šu₂-ni is-si-šu₂ ub-bal 01-en la ta-kal-la-a šum-ma {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ša₂ {1}aš-šur-PAB-AŠ MAN KUR-aš-šur u₂-kal-lim-u-ka-nu-ni u₃ ŠEŠ-MEŠ-šu₂ DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ša₂ {1}aš-šur-PAB-AŠ MAN KUR-aš-šur ina UGU-hi-šu₂-nu a-de-e is-si-ku-nu iš-ku-nu-ni ket-tu ša₂-lim-tu la tu-kal-la-a-ni ina ke-na-a-te tar-ṣa-a-ti la ta-ta-nab-bal-a-ša₂-nu-u-ni ina ket-ti ša₂ ŠA₃-bi-ku-nu is-si-šu₂-nu la ta-da-bu-ba-ni ina A.ŠA₃ bir-ti URU la ta-na-ṣar-a-šu₂-nu-u-ni šum-ma {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ša₂ {1}aš-šur-PAB-AŠ MAN KUR-aš-šur iq-ba-ka-nu-u-ni u ŠEŠ-MEŠ-šu₂ DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL-u ša E₂-UŠ-te E₂-UŠ-te ina UGU-hi-šu₂-nu a-de-e is-si-ku-nu iš-ku-nu-u-ni ta-ha-ṭa-a-ni qa-at-ku-nu ina HUL-tim ina ŠA₃-bi-šu₂-nu tu-bal-a-ni ep-šu₂ bar-tu₂ a-bu-tu₂ la DUG₃.GA-tu₂ te-pa-ša₂-ni-šu₂-nu-u-ni šum-ma a-bu-tu₂ la DUG₃.GA-tu₂ la de-iq-tu₂ la ba-ni-tu₂ ina UGU {1}aš-šur-DU₃-A DUMU-MAN DUMU-MAN GAL ša E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur EN-ku-nu la tar-ṣa-at-u-ni la ṭa-bat-u-ni lu-u ina pi-i {LU₂}KUR₂-šu₂ lu-u ina pi-i sal-me-šu₂ lu ina pi-i ŠEŠ-MEŠ-šu₂ ŠEŠ-MEŠ-AD-MEŠ-šu₂ ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ qin-ni-šu NUMUN E₂-AD-šu E₂-AD-šu lu-u ina pi-i ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu lu ina pi-i {LU₂}ra-gi-me {LU₂}mah-he-e DUMU ša₂-ʾi-li a-mat DINGIR lu-u ina pi-i nap-har ṣal-mat-SAG.DU ṣal-mat-SAG.DU mal ba-šu₂-u ta-šam-ma-a-ni tu-pa-za-ra-a-ni la ta-lak-a-ni-ni a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te DUMU {1}aš-šur-PAB-AŠ MAN KUR-aš-šur la ta-qab-ba-a-ni šum-ma at-tu-nu {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te ša {1}aš-šur-PAB-AŠ MAN KUR-aš-šur iq-ba-ka-nu-u-ni la ṭa-ab-tu₂ la de-iq-tu₂ te-ep-pa-ša₂-ni-šu-un-ni ta-ṣa-ba-ta-šu-u-ni ta-du-ka-šu₂-u-ni a-na {LU₂}KUR₂-šu₂ ta-da-na-šu-u-ni a-na LUGAL-u-te KUR-aš-šur tu-nak-kar-a-šu₂-u-ni a-na LUGAL ša₂-nim-ma EN ša₂-nim-ma ma-mit ta-tam-ma-ni šum-ma me-me-ni a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-te E₂-UŠ-te DUMU {1}aš-šur-PAB-AŠ MAN KUR-aš-šur EN-ku-nu ša₂ ina UGU-hi-šu₂ a-de-e is-si-ku-nu iš-ku-nu-u-ni si-hu bar-tu₂ ša₂ du-a-ki-šu ša-mut-ti-šu hul-lu-qi-šu₂ a-na ka-šu-nu iq-ba-ka-nu-u-ni u₃ at-tu-nu ina pi-i me-me-ni ta-šam-ma-a-ni e-piš-a-nu-te ša₂ bar-te la ta-ṣab-bat-a-ni-ni ina UGU {1}aš-šur-DU₃-A DUMU-MAN DUMU-MAN GAL ša E₂-UŠ-ti E₂-UŠ-ti la tu-bal-a-ni-ni šum-ma am-mar ṣa-ba-ti-šu₂-nu du-a-ki-šu₂-nu ma-ṣa-ku-nu la ta-ṣab-bat-a-ša₂-nu-ni la ta-du-ka-a-ša₂-nu-ni MU-šu₂-nu NUMUN-šu₂-nu ina KUR la tu-hal-laq-qa-a-ni šum-ma am-mar ṣa-ba-te-šu₂-nu du-a-ki-šu₂-nu la ma-ṣa-ku-nu PI.2 ša₂ {1}aš-šur-DU₃-A DUMU-MAN DUMU-MAN GAL-u ša E₂-UŠ-ti E₂-UŠ-ti la tu₂-pat-ta-a-ni is-si-šu₂ la ta-za-za-a-ni e-piš-a-nu-ti ša₂ bar-te la ta-ṣab-bat-a-ni la ta-du-ka-a-ni šum-ma e-pi-ša₂-nu-te ša₂ bar-te lu-u e-ṣu-te lu-u ma-aʾ-du-te is-si-šu₂-nu ta-ša₂-kan-a-ni du-un-qu la du-un-qu ta-šam-ma-a-ni a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur la ta-lak-a-ni-ni la ta-qab-ba-a-ni lib-ba-ku-nu is-si-šu la gam-mur-u-ni ša DINGIR-MEŠ-ni u₂-še-ša₂-bu-u-ni a-de-e ina IGI DINGIR-MEŠ-ni i-ša₂-kan-u-ni ina ri-kis {GIŠ}BANŠUR ša₂-te-e ka-si ni-pi-ih {d}GIŠ.BAR A-MEŠ I₃-MEŠ ṣi-bit tu-le-e a-na a-he-iš tu-tam-ma-a-ni a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur EN-ku-nu la tal-lak-a-ni-ni la ta-qab-ba-a-ni e-piš-a-nu-ti ša₂ bar-ti u₃ {LU₂}ERIM-MEŠ EN-hi-ṭi EN-hi-ṭi la ta-ṣab-bat-a-ni-ni la ta-du-ka-a-ni MU-šu₂-nu NUMUN-šu₂-nu ina KUR la tu-hal-laq-qa-a-ni šum-ma lu {LU₂}aš-šu-ra-a.a lu da-gil₂-pa-ni ša₂ KUR-aš-šur lu-u {LU₂}ša₂-ziq-ni lu-u {LU₂}SAG lu DUMU KUR-aš-šur{KI} lu DUMU KUR ša₂-ni-tim-ma lu ina šik-nat-ZI-tim ma-la ba-šu₂-u a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-te E₂-UŠ-te lu ina A.ŠA₃ lu ina ŠA₃ URU e-ta-as-ru-šu₂ si-hu bar-tu₂ ina UGU-hi-šu₂ e-tap-šu at-tu-nu TA@v {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti la ta-za-za-a-ni la ta-na-ṣar-a-šu₂-u-ni {LU₂}ERIM-MEŠ ša₂ bar-ti e-pa-šu₂-ni-šu₂-u-ni ina gam-mur-ti ŠA₃-bi-ku-nu la ta-du-ka-a-ni a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti u ŠEŠ-MEŠ-šu₂ DUMU AMA-šu₂ is-si-šu₂ la tu-še-za-ba-a-ni-ni šum-ma ša TA@v {1}aš-šur-DU₃-A DUMU-MAN DUMU-MAN GAL ša₂ E₂-re-du-ti E₂-re-du-ti DUMU {1}aš-šur-PAB-AŠ MAN KUR-aš-šur EN-ku-nu ša₂ ina UGU-hi-šu₂ a-de-e is-si-ku-nu iš-ku-nu-u-ni ib-bal-kat₃-u-ni at-tu-nu is-si-šu₂ ta-ša₂-kan-a-ni šum-ma ki-i da-ʾa-a-ni iṣ-ṣab-tu-ku-nu at-tu-nu la ta-hal-liq-a-ni ina UGU {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti la tal-lak-a-ni-ni šum-ma at-tu₂-nu lu ina x-e hu-ra-di x x x x x lu ina UD-me ra-qi ki-i qa-bal KUR aš₂-ba-ka-nu-ni lu ki-i ina pi-ir-ri te-rab-a-ni-ni a-bu-tu₂ la DUG₃.GA-tu₂ ša₂ {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ina ŠA₃-bi-ku-nu ta-ša₂-kan-a-ni ina UGU-hi-šu₂ ta-bal-kat₃-a-ni ep-šu bar-tu a-bu-tu la DUG₃.GA-tu₂ te-pa-ša₂-niš-u-ni šum-ma {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur EN-ku-nu ina UD-me ša₂ {1}aš-šur-PAB-AŠ MAN KUR-aš-šur EN-ku-nu a-na šim-ti il-lak-u₂-ni šu-u la LUGAL-ka-nu-ni la EN-ka-nu-u-ni dan-nu la u₂-šap-pal-u-ni šap-lu la i-ma-tah₂-u-ni ša₂ du-a-ki la i-du-ku-u-ni ša bal-lu-ṭi₂ la u₂-bal-laṭ-u-ni am-mar i-qab-bu-u-ni la ta-šam-ma-a-ni ki-i pi-i-šu₂ la te-pa-ša₂-a-ni LUGAL MAN-ma EN MAN-ma ina UGU-hi-šu₂ tu-ba-ʾa-a-ni šum-ma me-me-ni ina E₂.GAL bar-tu lu ina kal UD-me lu-u ina kal MI lu-u ina KASKAL lu ina qab-si KUR a-na {1}aš-šur-PAB-AŠ MAN KUR-aš-šur e-ta-pa-aš₂ at-tu-nu la taš-me-a-šu₂ lu-u ina kal UD-me lu-u ina kal mu-ši ina la si-me-ni-šu₂ {LU₂}A-šip-ri {LU₂}A-šip-ri TA@v ŠA₃ E₂.GAL ina UGU DUMU-MAN DUMU-MAN it-tal-ka ma-a AD-ka re-eš-ka i-ti-ši ma-a EN lil-li-ka at-tu-nu la ta-šam-me-a-šu₂ la tu-ra-ma-šu₂ la il-lak ma-ṣar-tu-šu₂ tu-da-a-na a-di 01-en ina ŠA₃-bi-ku-nu ša EN-šu i-ra-ʾa-mu-u-ni ina UGU E₂-EN-MEŠ-šu E₂-EN-MEŠ-šu mar-ṣa-šu-u-ni il-lak-u-ni ina E₂.GAL DI-mu ša₂ LUGAL EN-šu e-mar-u-ni ha-ra-me-ma TA@v DUMU-MAN DUMU-MAN EN-ku-nu ina E₂.GAL tal-la-ka šum-ma at-tu-nu pu-uh-ru ta-ša₂-kan-a-ni a-he-iš tu-tam-ma-a-ni a-na 01-en ina ŠA₃-bi-ku-nu LUGAL-u-tu ta-dan-a-ni šum-ma at-tu-nu TA@v ŠA₃-bi ŠEŠ-MEŠ-šu₂ ŠEŠ.MEŠ-AD-MEŠ-šu₂ ŠEŠ.MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ qin-ni-šu NUMUN E₂-AD-šu₂ E₂-AD-šu₂ lu-u ša₂ ina KUR-aš-šur šu-nu-u-ni lu ša₂ ina KUR ša₂-ni-tim-ma in-nab-tu-u-ni lu-u ina kal-zi E₂.GAL qur-bu-ti lu-u ina kal-zi E₂.GAL pa-ti-u₂-ti lu-u ina kal-za-a-ni GAL-MEŠ TUR-MEŠ lu-u ina GAL-MEŠ TUR-MEŠ-te lu-u ina DUMU-SIG₅-MEŠ DUMU-SIG₅-MEŠ lu-u ina DUMU-muš-ke-nu-ti DUMU-muš-ke-nu-ti lu ša₂ {LU₂}ziq-ni lu {LU₂}SAG lu-u ina {LU₂}ARAD-MEŠ lu-u ina {LU₂}ŠAM₂-MEŠ lu ina DUMU KUR-aš-šur lu ina DUMU KUR ša₂-ni-tim-ma lu-u ina nap-har ṣal-mat-SAG.DU ṣal-mat-SAG.DU mal ba-šu-u 01-en ina ŠA₃-bi-ku-nu {GIŠ}GU.ZA KUR-aš-šur tu-ša₂-aṣ-bat-a-ni LUGAL-u₂-tu₂ EN-u₂-tu₂ ša₂ KUR-aš-šur ta-da-na-niš-šu₂-ni šum-ma {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te {GIŠ}GU.ZA ša₂ KUR-aš-šur{KI} la tu₂-ša₂-aṣ-bat-a-ni LUGAL-tu₂ EN-tu₂ ša₂ KUR-aš-šur ina UGU-hi-ku-nu la u₂-pa-aš₂-u₂-ni šum-ma at-tu-nu ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-te E₂-UŠ-te DUMU {1}aš-šur-PAB-AŠ MAN KUR-aš-šur EN-ku-nu la ta-ma-qut-a-ni la ta-mut-ta-a-ni ša₂ ina UGU-hi-šu₂ ṭa-bu-u-ni la tu-ba-ʾa-a-ni la te-ep-pa-ša₂-a-ni šum-ma la DUG₃.GA-tu₂ te-ep-pa-ša₂-niš-šu₂-un-ni mil-ku la dam-qu ta-mal-lik-a-šu₂-u-ni KASKAL la šal-mu ina GIR₃.2-šu₂ ta-ša₂-kan-a-ni ina ke-na-a-te tar-ṣa-a-te la ta-ta-nab-bal-a-šu₂-u-ni šum-ma {1}aš-šur-PAB-AŠ MAN KUR-aš-šur EN-ku-nu ina ṣa-ha-ri ša₂ DUMU-MEŠ-šu₂ a-na šim-te it-ta-lak lu {LU₂}SAG lu {LU₂}ša₂-ziq-ni a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te i-du-ak LUGAL-u-tu ša₂ KUR-aš-šur it-ti-ši šum-ma at-tu-nu is-si-šu₂ ta-ša₂-kan-a-ni a-na {LU₂}ARAD-nu-ti-šu₂ ta-tu-ra-a-ni la ta-bal-kat₃-a-ni la ta-na-kir-a-ni KUR.KUR gab-bu is-si-šu₂ la tu-šam-kar-a-ni si-hu ina UGU-hi-šu₂ la ta-ša₂-kan-a-ni la ta-ṣab-bat-a-ni-šu₂-u-ni la ta-du-ka-šu₂-u-ni u₃ DUMU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti {GIŠ}GU.ZA ša₂ KUR-aš-šur{KI} la tu-ša₂-aṣ-bat-a-ni šum-ma at-tu-nu ina IGI MI₂.a-ri-ti ša₂ {1}aš-šur-PAB-AŠ MAN KUR-aš-šur{KI} u₃ DAM {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti la ta-da-gal-a-ni ki-ma it-tab-ši la tu-rab-ba-a-ni {GIŠ}GU.ZA ša₂ KUR-aš-šur{KI} la tu-ša₂-aṣ-bat-a-ni e-pi-ša₂-nu-ti ša₂ bar-ti la ta-ṣab-bat-a-ni-ni la ta-du-ka-a-ni MU-šu₂-nu NUMUN-šu₂-nu ina KUR la tu-hal-laq-qa-a-ni da-me ku-um da-me la ta-ta-ba-ka-a-ni gi-im-lu ša₂ {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te la tu-tar-ra-a-ni-ni šum-ma at-tu-nu a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te DUMU {1}aš-šur-PAB-AŠ MAN KUR-aš-šur EN-ku-nu šam-mu ša₂ mu-a-ti-šu₂ tu-ša₂-kal-a-šu₂-u-ni ta-ša₂-qi-a-šu₂-u-ni ta-pa-ša₂-ša₂-šu-u-ni kiš-pi te-ep-pa-ša₂-niš-šu₂-u-ni DINGIR.MEŠ u {d}IŠ.TAR is-si-šu₂ tu-ša₂-az-na-a-ni šum-ma at-tu-nu a-na {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te DUMU {1}aš-šur-PAB-AŠ MAN KUR-aš-šur EN-ku-nu ki-i nap-ša₂-te-ku-nu la tar-ʾa-ma-a-ni šum-ma at-tu-nu ina IGI {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ša₂ ŠEŠ-MEŠ-šu₂ DUMU AMA-šu₂ kar-ṣi-šu₂-nu ta-kal-a-ni la MUN-šu₂-nu ta-qab-ba-a-ni A₂.2-ku-nu ina E₂-MEŠ-šu₂-nu tu-bal-a-ni ina ŠA₃-bi-šu₂-nu ta-ha-ṭa-a-ni TA@v ŠA₃-bi ti-din-tu₂ ša₂ {1}aš-šur-PAB-AŠ MAN KUR-aš-šur AD-šu₂-nu i-din-na-ša₂-nu-ni qi-ni-tu ša₂ šu₂-nu iq-nu-u-ni ta-na-aš₂-ša₂-a-ni šum-ma ti-din-tu₂ A.ŠA₃-MEŠ E₂-MEŠ {GIŠ}SAR-MEŠ UN-MEŠ u₂-nu-tu₂ ANŠE.KUR.RA-MEŠ ANŠE.GIR₃.NUN.NA ANŠE-MEŠ GUD-MEŠ UDU-MEŠ ša₂ {1}aš-šur-PAB-AŠ MAN KUR-aš-šur{KI} a-na DUMU-MEŠ-šu₂ id-din-u-ni la ina pa-ni-šu₂-nu la šu-tu₂-u-ni šum-ma de-iq-ta-šu₂-nu ina IGI {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti la ta-qab-ba-a-ni šum-ma ina IGI-ni-šu₂ la i-za-zu-u-ni is-si-ku-nu la u₂-sa-ta-mah-u-ni a-de-e an-nu-ti ša₂ {1}aš-šur-PAB-AŠ MAN KUR-aš-šur{KI} ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti u ŠEŠ-MEŠ-šu₂ DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti u₂-dan-nin-u-ni is-si-ku-nu iš-kun-u-ni ta-me-tu₂ u₂-tam-mu-ka-nu-ni a-na DUMU.MEŠ-ku-nu DUMU-DUMU-MEŠ-ku-nu DUMU-DUMU-MEŠ-ku-nu a-na NUMUN-ku-nu a-na NUMUN-NUMUN-ku-nu ša₂ EGIR a-de-e a-na UD-me ṣa-a-ti ib-ba-šu₂-u-ni la ta-qab-ba-a-ni ṭe₃-mu la ta-ša₂-kan-šu₂-u-ni ma-a a-de-e an-nu-te uṣ-ra ma-a ina ŠA₃-bi a-de-e-ku-nu la ta-ha-ṭi-a ZI-MEŠ-ku-nu la tu-hal-la-qa ma-a KUR-ku-nu a-na ha-pe-e UN-MEŠ-ku-nu a-na šal-la-li la ta-da-na ma-a a-bu-tu₂ an-ni-tu ša₂ ina IGI DINGIR-MEŠ a-me-lu-te mah-rat-u-ni ši-i ina pa-ni-ku-nu lu mah-rat ina UGU-hi-ku-nu lu ṭa-bat {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti a-na be-lu-ti KUR u UN-MEŠ lu na-ṣir EGIR a-na LUGAL-u₂-ti lu na-bi MU-šu₂ LUGAL MAN-ma EN MAN-ma ina UGU-hi-ku-nu la ta-ša₂-ka-na šum-ma me-me-ni ina UGU {1}aš-šur-PAB-AŠ MAN KUR-aš-šur si-hu bar-tu e-tap-aš₂ ina {GIŠ}GU.ZA LUGAL-ti-šu₂ it-tu-šib šum-ma a-na LUGAL-ti-šu₂ ta-ha-du-a-ni la ta-ṣab-bat-a-niš-šu₂-u-ni la ta-du-ka-a-šu₂-u-ni šum-ma am-mar ṣa-ba-ti-šu₂ du-a-ki-šu₂ la ma-ṣa-ku-nu a-na LUGAL-u-ti-šu₂ ta-ma-gur₂-a-ni ta-me-tu₂ ša {LU₂}ARAD-nu-ti ta-tam-ma-a-ni-šu₂-u-ni ina UGU-hi-šu la ta-bal-kat₃-a-ni ina gam-mur-ti ŠA₃-bi-ku-nu qa-ra-a-bu is-si-šu₂ la tu-pa-aš₂-a-ni KUR.KUR ša₂-ni-a-te is-si-šu₂ la tu-šam-kar-a-ni hu-ub-tu-šu₂ la ta-hab-bat-a-ni-ni de-ek-tu-šu₂ la ta-du-ka-a-ni MU-šu₂ NUMUN-šu₂ ina KUR la tu-hal-laq-a-ni {1}aš-šur-DU₃-A DUMU-MAN DUMU-MAN GAL-u ša E₂-UŠ-u-te E₂-UŠ-u-te {GIŠ}GU.ZA AD-šu₂ la tu-ša₂-aṣ-bat-a-ni šum-ma at-tu-nu TA@v ŠA₃-bi ŠEŠ-MEŠ-šu₂ ŠEŠ-MEŠ-AD-MEŠ-šu₂ ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ TA@v ŠA₃-bi NUMUN E₂-AD-šu₂ E₂-AD-šu₂ TA@v ŠA₃-bi NUMUN MAN pa-ni-u₂-ti TA@v ŠA₃-bi {LU₂}GAL {LU₂}NAM {LU₂}SAG TA@v ŠA₃-bi DUMU KUR-aš-šur TA ŠA₃-bi DUMU KUR ša₂-ni-tim-ma u₂-šak-pa-du-ka-nu-u-ni i-qab-ba-ak-ka-nu-u-ni ma-a kar-ṣi ša₂ {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ina IGI AD-šu₂ ak-la ma-a a-bat-su la DUG₃.GA-tu la SIG₅-tu qi-bi-a ina bir-tu-šu₂ ina bir-ti AD-šu₂ tu-šam-ha-ṣa-a-ni a-na zi-a-ri ina IGI a-he-iš ta-ša₂-kan-a-ša₂-nu-ni EN-qi-ʾi EN-qi-ʾi ša₂ ṭe₃-e-mu i-ša₂-kan-u-ka-nu-u-ni u₂-ša₂-an-za-ru-ka-nu-ni qi-ba-ni-šu₂ ma-a lu ŠEŠ-MEŠ-šu₂ ma-a lu {LU₂}ARAD-MEŠ-ni ša ina UGU AD-šu₂ u₂-ša₂-an-zi-ru-u-ni ša kar-ṣi-šu₂ ina IGI AD-šu₂ e-kal-u-ni a-le-eʾ ma-a la ša₂ {d}aš-šur {d}UTU u₃ {d}IM ina UGU-šu₂ iq-bu-u-ni ta-kun ma-a ina ba-lat aš-šur u₃ {d}UTU AD-ku-nu LU TI u₂ ŠID ma-a ša₂ ŠEŠ-ku-nu kab-bi-da ZI-MEŠ-ku-nu uṣ-ra šum-ma me-me-ni u₂-šak-pa-du-ka-nu-u-ni i-qab-ba-kan-u-ni TA ŠA₃-bi ŠEŠ-MEŠ-šu₂ ŠEŠ-AD-MEŠ-šu₂ ŠEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ DUMU-ŠEŠ-MEŠ-AD-MEŠ-šu₂ qin-ni-šu₂ NUMUN E₂-AD-šu₂ E₂-AD-šu₂ lu {LU₂}SAG lu {LU₂}ša₂-ziq-ni lu DUMU KUR-aš-šur lu DUMU KUR ša₂-ni-nim-ma lu ina nap-har ṣal-mat-SAG.DU ṣal-mat-SAG.DU ma-la ba-šu-u i-qab-ba-ka-nu-u-ni ma-a kar-ṣi ša₂ ŠEŠ-MEŠ-šu₂ DUMU AMA-šu₂ ina pa-ni-šu₂ ak-la ma-a šam-hi-ṣa ina bir-tu-šu₂-nu ma-a ŠEŠ-MEŠ-šu₂ DUMU AMA-šu₂ TA@v pa-ni-šu₂ pur-sa at-tu-nu ta-šam-ma-a-ni la DUG₃.GA-tu₂ ša ŠEŠ-MEŠ-šu₂ ina IGI-šu₂ ta-qab-ba-a-ni TA@v IGI ŠEŠ-MEŠ-šu₂ ta-par-ra-sa-a-šu₂-u-ni šum-ma qa-bi-a-nu ša₂ a-bu-tu₂ an-ni-tu₂ iq-ba-ka-nu-u-ni tu-ra-ma-šu₂-u-ni šum-ma la tal-lak-a-ni-ni a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-te E₂-UŠ-te la ta-qab-ba-a-ni ma-a AD-u-ka a-de-e ina UGU-ka is-si-ni is-sa-kan u₂-tam-ma-na-a-ši šum-ma ta-da-ga-la-ni ina IGI {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ŠEŠ-MEŠ-šu₂ x kan šu x+x x+x-ku-uš ma-ṣar-tu x x x x x x x at-tu-nu ki-i ra-ma-ni-ku-nu la ta-ga-ri-šu₂-nu-ni pu-x+x x x x x x ina ŠA₃-bi-šu₂-nu la tu-še-x x x ma-a AD-ku-nu ina ŠA₃-bi a-de-e is-sa-kan u₂-tam-ma-na-a-ši šum-ma at-tu-nu ki-ma {1}aš-šur-PAB-AŠ MAN KUR-aš-šur EN-ku-nu a-na šim-ti it-ta-lak {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-ti E₂-UŠ-ti ina {GIŠ}GU.ZA LUGAL-u-te it-tu-šib a-bu-tu₂ la DUG₃.GA-tu ša₂ ŠEŠ-MEŠ-šu₂ DUMU AMA-šu₂ ina IGI ŠEŠ-šu₂-nu ta-qab-ba-a-ni tu-ša₂-an-za-ra-ni ma-a ŠU.2-ka ina HUL-tim ina ŠA₃-bi-šu₂-nu ub-bil₂ šum-ma TA@v IGI {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te tu-na-kar-a-ša₂-nu-u-ni di-ib-bi-šu₂-nu la SIG₅-MEŠ ina IGI ŠEŠ-šu₂-nu ta-qab-ba-a-ni ma-za-a-su ša₂ {1}aš-šur-PAB-AŠ MAN KUR-aš-šur AD-šu₂-nu u₂-kal-lim-u-šu₂-nu-ni ina IGI {1}aš-šur-DU₃-A DUMU-MAN DUMU-MAN GAL ša E₂-UŠ-ti E₂-UŠ-ti ta-qab-ba-a-ni x+x x x x x x u₂-na-kar-šu₂-nu-u-ni šum-ma sar-bu ša₂ ina UGU DINGIR-MEŠ ša pu-uh-ri lu pa-ni-ku-nu lu ŠU.2-ku-nu lu na-pul-ta-ku-nu ta-pa-ša₂-aš₂-a-ni lu-u ina si-qi-ku-nu ta-rak-kas-a-ni ša₂ ma-mit pa-ša₂-ri te-ep-pa-ša₂-a-ni šum-ma at-tu-nu tur-tu tu-tar-ra-a-ni ma-mit ta-pa-šar-a-ni ši-in-ga-te x x x ina IGI-ni ša₂ tur-tu tur-ri ma-mit pa-ša₂-a-ri ta-ha-sa-sa-a-ni te-pa-ša₂-a-ni ta-me-tu an-ni-tu ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti DUMU {1}aš-šur-PAB-AŠ MAN KUR-aš-šur EN-ku-nu ša₂ ul-tu₂ UD-me an-ni-e a-di ša EGIR a-de-e ib-ba-aš₂-ši-u-ni at-tu-nu DUMU-MEŠ-ku-nu ša₂ a-na UD-me ṣa-a-ti ib-ba-aš₂-šu₂-u-ni ta-ʾa-ku-nu šum-ma at-tu-nu ki-i ina kaq-qar ta-me-ti an-ni-tu ta-za-za-a-ni ta-me-tu₂ ša da-bab-ti šap-ti ta-tam-ma-a-ni ina gu-mur-ti ŠA₃-ku-nu la ta-tam-ma-a-ni a-na DUMU-MEŠ-ku-nu ša EGIR a-de-e ib-ba-aš₂-šu₂-u-ni la tu-šal-mad-a-ni šum-ma at-tu-nu GIG la pa-aṭ-ru ina UGU ra-ma-ni-ku-nu ta-ša₂-kan-a-ni ina ŠA₃-bi a-de-e ša₂ {1}aš-šur-PAB-AŠ MAN KUR-aš-šur ša₂ ina UGU {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te la te-rab-a-ni a-na EGIR UD-me a-na UD-me ṣa-a-ti aš-šur DINGIR-ku-nu {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti EN-ku-nu DUMU-MEŠ-ku-nu DUMU-DUMU-MEŠ-ku-nu DUMU-DUMU-MEŠ-ku-nu a-na ša₂-a-šu₂ lip-lu-hu ša₂ ma-mit ṭup-pi an-ni-i e-nu-u e-gu-u i-ha-ṭu-u i-pa-sa-su x šu₂ a-de-e x x e-gu-ma i-par-ra-ṣu ma-mit-su-un EN ṭup-pi a-de-e an-ni-i {d}aš-šur MAN DINGIR-MEŠ u DINGIR-MEŠ GAL-MEŠ EN-MEŠ-ia x x x-šu₂ lu-u ṣa-lam {1}aš-šur-PAB-AŠ MAN KUR-aš-šur lu ṣa-lam {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti lu ṣa-lam ŠEŠ-MEŠ-šu₂ x x x x x x x x {NA₄}KIŠIB NUN-e GAL-e AD DINGIR-MEŠ x x x x ša₂ E₂ x x x x x x x x x x ina ŠA₃-bi {NA₄}KIŠIB ša₂ {d}aš-šur MAN DINGIR-MEŠ-ni ka-nik-u-ni ina IGI-ku-nu ša₂-kin₂-u-ni ki-i DINGIR-ku-nu la ta-na-ṣar-a-ni šum-ma at-tu-nu tu-na-kar-a-ni a-na {d}GIŠ.BAR ta-pa-qid-a-ni ina A-MEŠ ta-na-da-a-ni ina ep-ri ta-kar-ra-ra-a-ni ina mim-ma ši-pir ni-kil-ti ta-bat-a-ni tu-hal-la-qa-a-ni ta-sa-pan-a-ni AN.ŠAR₂ LUGAL DINGIR-MEŠ mu-šim NAM-MEŠ ši-mat {MI₂}HUL la DUG₃.GA-ti li-šim-ku-nu a-rak UD še-bu-ti ki-šid lit-tu-ti a.a i-qiš-ku-nu {d}NIN.LIL₂ hi-ir-tu na-ram-ta-šu₂ a-mat KA-šu₂ li-lam-min₂-ma a.a iṣ-bat ab-bu-tu₂-ku-un {d}a-num MAN DINGIR.MEŠ GIG ta-ne₂-hu di-ʾu di-lip-tu ni-is-sa-tu la DUG₃.GA NUMUN UGU nap-har E₂.MEŠ₂-ku-nu li-ša₂-az-nin {d}30 na-an-nar AN-MEŠ u KI.TIM ina SAHAR.ŠUB-pu li-hal-lip-ku-nu ina IGI DINGIR-MEŠ u LUGAL e-rab-ku-nu a.a iq-bi ki-i sir₂-ri-me MAŠ.DA₃ ina EDIN ru-up-da {d}UTU nu-ur₂ ša₂-ma-mi u kaq-qar di-in ket-ti me-ša₂-ri a.a i-di-in-ku-nu ni-ṭil IGI.2-MEŠ-ku-nu li-ši-ma ina ek-le-ti i-tal-la-ka {d}MAŠ a-ša₂-rid DINGIR-MEŠ ina šil-ta-hi-šu šam-ri li-šam-qit-ku-nu MUD₂-MEŠ-ku-nu li-mal-li EDIN UZU-ku-nu A₂{MUŠEN} zi-i-bu li-ša₂-kil {d}dil-bat na-bat MUL-MEŠ ina ni-ṭil IGI.2-ku-nu hi-ra-a-te-ku-nu ina UR₂ {LU₂}KUR₂-ku-nu li-ša₂-ni-il DUMU-MEŠ-ku-nu a.a i-be₂-lu E₂-ku-un {LU₂}KUR₂ a-hu-u li-za-i-za mim-mu-ku-un {d}SAG.ME.GAR EN DINGIR ṣi-i-ru e-rab EN ina {E₂}sag-gil₂ a.a u₂-kal-lim-ku-nu li-hal-li-qa nap-šat-ku-un {d}AMAR.UTU DUMU.UŠ reš-tu-u hi-ṭu kab-tu ma-mit la pa-ša₂-ri a-na ši-im-ti-ku-nu li-šim {d}NUMUN-DU₃-tu₂ na-di-na-at MU u NUMUN MU-ku-nu ina KUR lu-hal-liq {d}be-lit-DINGIR-MEŠ {d}be-lit nab-ni-ti ta-lit-tu ina KUR-ku-nu lip-ru-us ik-kil TUR.DIŠ u la-ke-e ina SILA ri-bit li-za-am-mi ta-rit-ku-un {d}IM GU₂.GAL AN-e KI.TIM A.KAL ina KUR-ku-nu lip-ru-us ta-me-ra-a-ti-ku-nu li-za-am-mi ina ri-ih-ṣi dan-ni KUR-ku-nu x x x BURU₅ mu-ṣa-hi-ir KUR BURU₁₄-ku-nu le-kul ik-kil {NA₄}UR₅ u NINDU ina E₂-MEŠ-ku-nu a.a GAL₂-ši {ŠE}PAD-MEŠ a-na ṭi-ia-ni lu tah-li-qa-ku-nu ku-um {ŠE}PAD-MEŠ eṣ-ma-ti-ku-nu DUMU-MEŠ-ku-nu DUMU.MI₂-MEŠ-ku-nu li-ṭi-nu ki-ṣir ša₂ ŠU.SI-ku-nu ina le-e-še lu la i-ṭa-ab-bu x x x a-ṣu-da-ti-ku-nu le-e-šu le-kul AMA UGU DUMU.MI₂-ša₂ KA₂-ša₂ le-di-il ina bu-ri-ku-nu UZU-MEŠ DUMU-MEŠ-ku-nu ak-la ina bu-bu-ti hu-šah-hu LU₂ UZU LU₂ le-kul LU₂ KUŠ LU₂ li-la-biš UZU-MEŠ-ku-nu UR.KU-MEŠ ŠAH-MEŠ le-e-ku-lu e-ṭim₂-ma-ku-nu pa-qi-du na-aq A-MEŠ a.a ir-ši {d}IŠ.TAR be-lit MURUB₄ ME₃ ina ME₃ dan-ni {GIŠ}BAN-ku-nu liš-bir i-di-ku-nu lik-si ina KI.TA {LU₂}KUR₂-ku-nu li-še-šib-ku-nu {d}U.GUR qar-rad DINGIR ina GIR₂-šu₂ la ga-me-li nap-šat-ku-nu li-bal-li ša₂-ga-aš₂-tu₂ mu-ta-a-nu ina ŠA₃-bi-ku-nu liš-kun {d}NIN.LIL₂ a-ši-bat {URU}NINA{KI} pat-ru ha-am-ṭu it-ti-ku-nu li-ir-ku-su {d}IŠ.TAR a-ši-bat {URU}arba-il₃ re-e-mu gim-lu lu la i-ša₂-kan UGU-ku-un {d}gu-la a-zu-gal-la-tu₂ GAL-tu₂ GIG ta-ne₂-hu ina ŠA₃-bi-ku-nu si-mu la-zu ina SU-ku-nu liš-kun da-mu u šar-ku ki-ma A-MEŠ ru-un-ka {d}si-bit-ti DINGIR-MEŠ qar-du-te ina {GIŠ}TUKUL-MEŠ-šu₂-nu ez-zu-ti na-aš-pan-ta-ku-nu liš-ku-nu {d}a-ra-miš EN im x+x x x x x x x x x-ku-nu x x x x x x x x x x x-tu {d}ba-a.a-ti-DINGIR-MEŠ {d}a-na-ti-ba-a.a-ti-DINGIR-MEŠ ina ŠU.2 UR.MAH a-ki-li lim-nu-ku-nu {d}ku₃-KA₂ {d}15 ša {URU}gar-ga-mis ri-im-ṭu dan-nu ina ŠA₃-ku-nu liš-kun KAŠ₃-MEŠ-ku-nu ki-ma ti-ki ana kaq-qar lit-ta-tuk DINGIR-MEŠ GAL-MEŠ ša₂ AN-e KI.TIM a-ši-bu-tu kib-ra-a-ti ma-la ina ṭup-pi an-ni-e MU-šu₂-nu zak-ru lim-ha-ṣu-ku-nu li-kil-mu-ku-nu ar₂-ra-tu ma-ru-uš-tu ag-giš li-ru-ru-ku-nu e-liš TI.LA-MEŠ li-sa-hu-ku-nu šap-liš ina KI.TIM e-ṭim₂-ma-ku-nu A-MEŠ li-ṣa-mu-u GIŠ.MI u UD.DA li-ik-ta-ši-du-ku-nu ina pu-uz-ri ša₂-ha-ti la ta-nim-me-da NINDA-MEŠ u A-MEŠ li-zi-bu-ku-nu su-un-qu hu-šah-hu bu-bu-tu NAM.UŠ₂-MEŠ TA IGI-ku-nu a.a ip-pi-ṭir si-si ša₂ ar-da-te-ku-nu mat-nat ša₂ {LU₂}GURUŠ-MEŠ-ku-nu ina ni-ṭil IGI.2-ku-nu UR.KU ŠAH-MEŠ ina re-bit aš-šur li-in-da-ša₂-ru {LU₂}UŠ₂-MEŠ-ku-nu KI.TIM a.a im-hur ina kar-ši UR.KU ŠAH-MEŠ lu naq-bar-ku-nu UD-MEŠ-ku-nu lu e-ṭu-u MU-MEŠ-ku-nu lu ek-la ek-le-tu₂ la na-ma-a-ri a-na šim-ti-ku-nu li-ši-i-mu ina ta-ne₂-hu di-lip-tu na-piš-ta-ku-nu liq-ti bu-bu-lu a-bu-bu la mah-ru ul-tu₂ ŠA₃ KI.TIM li-la-a-ma na-aš-pan-ta-ku-nu liš-kun mim-ma DUG₃.GA lu ik-kib-ku-nu mim-ma GIG lu ši-mat-ku-nu qi-i-ru ku-up-ru lu ma-ka-la-ku-nu KAŠ₂ ANŠE.NITA₂ lu maš-qit-ku-nu nap-ṭu lu pi-šat-ku-nu e-la-pu-u-a ša₂ ID₂ lu tak-tim-ku-nu še-e-du u₂-tuk-ku ra-bi-ṣu lem-nu E₂-MEŠ-ku-nu li-hi-ru DINGIR-MEŠ an-nu-te lid-gu-lu šum-ma a-ni-nu ina UGU {1}aš-šur-PAB-AŠ MAN KUR-aš-šur EN-ni ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ŠEŠ-MEŠ-šu₂ DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti u₂ re-eh-ti DUMU ṣi-it-ŠA₃-bi ša₂ {1}aš-šur-PAB-AŠ MAN KUR-aš-šur EN-i-ni si-hu bar-tu ne₂-ep-pa-aš₂-u-ni pi-i-ni TA@v {LU₂}KUR₂-šu₂ ni-ša₂-kan-u-ni šum-ma mu-šam-hi-ṣu-u-tu₂ mu-šad-bi-bu-tu li-ih-šu ša₂ a-mat {MI₂}HUL la DUG₃.GA-tu la ba-ni-tu da-bab sur-ra-a-ti u la ke-na-a-te ša₂ ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti u₃ ŠEŠ-MEŠ-šu₂ DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ni-šam-mu-u-ni nu-pa-za-ru-u-ni a-na {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti be-li₂-ni la ni-qa-bu-u-ni UD-mu am-mar a-ni-nu DUMU-MEŠ-ni DUMU-DUMU-MEŠ-ni DUMU-DUMU-MEŠ-ni bal-ṭa-a-ni-ni {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti la LUGAL-ni-ni la EN-ni-ni šum-ma LUGAL MAN-ma DUMU-LUGAL DUMU-LUGAL MAN-ma ina UGU-hi-ni DUMU-MEŠ-ni DUMU-DUMU-MEŠ-ni DUMU-DUMU-MEŠ-ni ni-ša₂-kan-u-ni DINGIR-MEŠ ma-la MU-šu₂-nu zak-ru ina ŠU.2-i-ni NUMUN-i-ni NUMUN-NUMUN-i-ni lu-ba-ʾi-u₂ šum-ma at-tu₂-nu ina ŠA₃ a-de-e an-nu-te ša₂ {1}aš-šur-PAB-AŠ MAN KUR-aš-šur EN-ku-nu ina UGU {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te ŠEŠ-MEŠ-šu₂ DUMU AMA-šu₂ ša {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te u re-eh-ti DUMU-MEŠ ṣi-it-ŠA₃-bi ša₂ {1}aš-šur-PAB-AŠ MAN KUR-aš-šur EN-ku-nu is-si-ku-nu iš-kun-u-ni ta-ha-ṭa-a-ni {d}aš-šur AD DINGIR-MEŠ ina {GIŠ}TUKUL-MEŠ-šu₂ ez-zu-u-ti li-šam-qit-ku-nu {d}IGI.DU EN a-ša₂-ri-du UZU-ku-nu A₂{MUŠEN} zi-i-bu li-ša₂-kil {d}E₂.A MAN ZU.AB EN IDIM A-MEŠ la TI.LA liš-qi-ku-nu a-ga-nu-ti-la-a li-mal-li-ku-nu DINGIR-MEŠ GAL-MEŠ ša₂ AN-e KI.TIM A-MEŠ I₃-MEŠ a-na NIG₂.GIG-ku-nu liš-ku-nu {d}GIŠ.BAR na-din ma-ka-le-e a-na TUR-MEŠ GAL-MEŠ MU-ku-nu NUMUN-ku-nu liq-mu KI.MIN KI.MIN DINGIR-MEŠ ma-la ina ṭup-pi a-de-e an-ni-e MU-šu₂-nu zak-ru am-mar SIG₄ kaq-qu-ru lu-si-qu-ni-ku-nu kaq-qar-ku-nu ki-i AN.BAR le-pu-šu me-me-ni ina ŠA₃-bi lu la i-par-ru-ʾa ki-i ša₂ TA@v ŠA₃ AN-e ša₂ UD.KA.BAR A.AN la i-za-nun-u-ni ki-i ha-an-ni-e zu-un-nu na-al-šu₂ ina ŠA₃ A.ŠA₃-MEŠ-ku-nu ta-me-ra-ti-ku-nu lu la il-lak ku-um zu-un-nu pe-ʾe-na-a-ti ina KUR-ku-nu li-iz-nun ki-i ša₂ AN.NA ina IGI IZI la i-za-zu-u-ni at-tu-nu ina IGI {LU₂}KUR₂-ku-nu la ta-za-za DUMU-MEŠ-ku-nu DUMU.MI₂-MEŠ-ku-nu ina ŠU.2-ku-nu la ta-ṣa-ba-ta KI.MIN ki-i ša₂ NUMUN ša₂ {ANŠE}ku-di-ni la-aš₂-šu-u-ni MU-ku-nu NUMUN-ku-nu NUMUN ša₂ DUMU-MEŠ-ku-nu DUMU.MI₂-MEŠ-ku-nu TA@v KUR li-ih-liq ki-i ša₂ qar-nu ša₂ MUNU₄ ki-i ti-ta-bi ina ŠA₃-bi šak-nu-ni KI x x x x la i-par-ru-ʾu-u-ni x x šu₂ ra x+x x x+x-ni-ša₂ la ta-sa-har-u-ni NUMUN-ku-nu NUMUN-MEŠ ša₂ ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu TA UGU pa-ni ša kaq-qa-ri li-ih-liq {d}UTU ina {GIŠ}APIN ša₂ AN.BAR URU-ku-nu na-gi-ku-nu lu-ša₂-bal-kit KI.MIN KI.MIN ki-i ša₂ U₈ an-ni-tu₂ šal-qa-tu-u-ni UZU ša₂ DUMU-ša₂ ina pi-i-ša₂ ša₂-kin₂-u-ni ki-i ha-an-ni-e UZU ša₂ ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu a-na bu-ri-ku-nu lu-ša₂-kil-u-ku-nu ki-i ša₂ kab-su kab-su-tu₂ {UDU}NIM {MI₂}{UDU}NIM-tu₂ šal-qu-u-ni ir-ri-šu₂-nu TA@v GIR₃.2-MEŠ-šu₂-nu kar-ku-u-ni ir-ri-ku-nu ir-ri ša₂ DUMU-MEŠ-ku-nu DUMU.MI₂-MEŠ-ku-nu TA GIR₃.2-MEŠ-ku-nu li-kar-ku šum-ma at-tu-nu ina ŠA₃ a-de-e an-nu-ti ša₂ {1}aš-šur-PAB-AŠ MAN KUR-aš-šur ša₂ ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ta-ha-ṭa-a-ni KI.MIN ki-i ša₂ MUŠ u₃ {d}NIN.KILIM ina ŠA₃-bi 01-et hu-ri-ti la er-rab-u-ni la i-rab-bi-ṣu-u-ni ina UGU na-kas ZI-MEŠ ša₂ a-he-iš i-da-ba-bu-u-ni at-tu-nu MI₂-MEŠ-ku-nu ina ŠA₃-bi 01-en E₂ la te-ra-ba ina UGU 01-et GIŠ.NA₂ la ta-ta-la ina UGU na-kas ZI-MEŠ ša₂ a-he-iš du-ub-ba KI.MIN KI.MIN ki-i ša₂ NINDA-MEŠ u GEŠTIN-MEŠ ina ŠA₃-bi ir-ri-ku-nu er-rab-u-ni ki-i ha-an-ni-i ta-me-tu₂ an-ni-tu₂ ina ŠA₃-bi ir-ri-ku-nu ir-ri ša₂ DUMU-MEŠ-ku-nu DUMU.MI₂-MEŠ-ku-nu lu-še-ri-bu KI.MIN KI.MIN ki-i ša₂ A-MEŠ ina ŠA₃ tak-ku-si ta-nap-pa-ha-a-ni a-na ka-šu₂-nu MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu li-pu-hu-ku-nu ID₂-MEŠ-ku-nu IGI.2-MEŠ-ku-nu A-MEŠ-ši-na a-na qi₂-in-niš lu-sa-hi-ru KI.MIN KI.MIN NINDA-MEŠ ina pi-it-ti KUG.GI ina KUR-ku-nu lu-ša₂-li-ku KI.MIN KI.MIN ki-i ša₂ LAL₃ ma-ti-qu-u-ni MUD₂-MEŠ ša₂ MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ina pi-i-ku-nu li-im-ti-iq KI.MIN ki-i ša₂ ša₂-aṣ-bu-tu tul-tu₂ ta-kul-u-ni ina bal-ṭu-te-ku-nu UZU-MEŠ-ku-nu UZU ša₂ MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu tu-is-su lu ta-kul KI.MIN DINGIR-MEŠ ma-la ina ṭup-pi a-de-e an-ni-i MU-šu₂-nu zak-ru {GIŠ}BAN-ku-nu liš-bi-ru ina KI.TA {LU₂}KUR₂-ku-nu lu-še-šib-u-ku-nu {GIŠ}BAN ina ŠU.2-ku-nu lu-ša₂-bal-ki-tu {GIŠ}GIGIR-MEŠ-ku-nu a-na qi₂-niš lu-ša₂-di-lu KI.MIN ki-i ša₂ a.a-lu ka-šu-du-u-ni de-ku-u-ni a-na ka-šu₂-nu ŠEŠ-MEŠ-ku-nu DUMU-MEŠ-ku-nu EN-MUD₂-MEŠ-ku-nu EN-MUD₂-MEŠ-ku-nu lu-ka-ši-du li-du-ku-ku-nu KI.MIN ki-i ša₂ bur-di-ša₂-hi la ta-da-gal-u-ni ina bi-iš-ka-ni-ša₂ la ta-sa-har-u-ni ki-i ha-an-ni-e at-tu-nu ina UGU MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu a-na E₂-MEŠ-ku-nu la ta-sa-ah-hu-ra KI.MIN KI.MIN ki-i ša₂ MUŠEN ina tu-ba-qi iṣ-ṣab-bat-u-ni a-na ka-šu₂-nu ŠEŠ-MEŠ-ku-nu DUMU-MEŠ-ku-nu ina ŠU.2 EN-MUD₂-MEŠ-ku-nu EN-MUD₂-MEŠ-ku-nu liš-ka-nu-ku-nu KI.MIN KI.MIN UZU-MEŠ-ku-nu UZU ša₂ MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ki-i qi-ru ku-up-ri nap-ṭi lu-ṣal-li-mu KI.MIN ki-i ša₂ ha-e-ru-uš-hi u₂-ma-mu ina kip-pi is-sa-pa-ku-u-ni at-tu-nu MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ina ŠU.2 {LU₂}KUR₂-ku-nu na-aṣ-bi-ta KI.MIN KI.MIN UZU-MEŠ-ku-nu UZU-MEŠ ša₂ MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ki-i UZU-MEŠ ša₂ hur-ba-bil₂-li li-ga-am-ru KI.MIN KI.MIN ki-i ša₂ ina ŠA₃-bi ka-ma-a-ni ša LAL₃ HABRUD-MEŠ pal-lu-ša₂-a-ni ina ŠA₃ UZU-MEŠ-ku-nu UZU-MEŠ ša₂ MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ina bal-ṭu-te-ku-nu HABRUD-MEŠ lu-u₂-pal-li-šu KI.MIN KI.MIN BURU₅ NUMUN bar-mu kal-mu-tu₂ mu-nu a-ki-lu URU-MEŠ-ku-nu KUR-ku-nu na-gi-ku-nu lu-ša₂-ki-lu KI.MIN KI.MIN ki-i zu-um-bi ina ŠU.2 {LU₂}KUR₂-ku-nu le-pa-šu-ku-nu {LU₂}KUR₂-ku-nu li-im-ri-is-ku-nu ki-i ša₂ pi-is-pi-su an-ni-u bi-ʾi-šu-u-ni ki-i ha-an-ni-i ina IGI DINGIR u LUGAL a-me-lu-te ni-piš-ku-nu li-ib-ʾi-iš KI.MIN KI.MIN a-na ka-na-šu₂-nu MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ina pi-til-ti li-ih-na-qu-ku-nu ki-i ša₂ ṣal-mu ša₂ DUH.LAL₃ ina IZI iš-šar-rap-u-ni ša₂ ṭi-ṭi ina A-MEŠ i-mah-ha-hu-u-ni ki-i ha-an-ni-e la-an-ku-nu ina {d}GIŠ.BAR liq-mu-u ina A-MEŠ lu-ṭa-bu-u šum-ma at-tu-nu ina ŠA₃ a-de-e an-nu-ti ša₂ {1}aš-šur-PAB-AŠ MAN KUR-aš-šur u DUMU-MEŠ-šu₂ DUMU-DUMU-MEŠ-šu₂ DUMU-DUMU-MEŠ-šu₂ ta-ha-ṭa-a-ni KI.MIN ki-i ša₂ {GIŠ}GIGIR an-ni-tu₂ a-di sa-si-ša₂ ina MUD₂-MEŠ ra-ah-ṣa-tu-u-ni ki-i ha-an-ni-e ina MURUB₄ {LU₂}KUR₂-ku-nu {GIŠ}GIGIR-MEŠ-ku-nu ina ŠA₃ MUD₂-MEŠ ša₂ ra-me-ni-ku-nu li-ra-ah-ṣa DINGIR.MEŠ ma-la ina ṭup-pi a-de-e an-ni-e MU-šu-nu zak-ru ki-i {GIŠ}pi-laq-qi lu-ša₂-aṣ-bi-ru-ku-nu ki-i MI₂ ina IGI {LU₂}KUR₂-ku-nu le-pa-šu-ku-nu DINGIR-MEŠ ma-la ina ṭup-pi an-ni-i MU-šu₂-nu zak-ru a-na ka-šu₂-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ki-i al-lu-ti a-na qi-in-niš lu-ša₂-di-lu-ku-nu ki-i IZI la DUG₃.GA-tu la SIG₅-tu₂ lu-šal-bu-ku-nu ki-i ša₂ I₃-MEŠ ina ŠA₃-bi UZU-MEŠ-ku-nu er-rab-u-ni ki-i ha-an-ni-e ta-me-tu₂ an-ni-tu ina ŠA₃-bi UZU-MEŠ-ku-nu UZU-MEŠ ša₂ ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu lu-še-ri-bu ki-i ša₂ a-ra-ri a-na {d}EN ih-ṭu-u-ni kap-pi ša₂ A₂.2-MEŠ-šu₂-nu GIR₃.2-MEŠ-šu₂-nu u₂-bat-ti-qu-u-ni IGI.2-MEŠ-šu₂-nu u₂-gal-lil-u-ni ki-i ha-an-ni-e lig-ma-ru-ku-nu ki-i {GI}AMBAR ina A-MEŠ lu-ni-šu₂-ku-nu ki-i qa-ne₂-e ina rik-si {LU₂}KUR₂-ku-nu lu-šal-lip-ku-nu šum-ma at-tu-nu {1}aš-šur-PAB-AŠ MAN KUR-aš-šur EN-ku-nu u₃ {1}aš-šur-DU₃-A DUMU-MAN DUMU-MAN GAL-u ša₂ E₂-UŠ-te E₂-UŠ-te u₃ ŠEŠ-MEŠ-šu DUMU AMA-šu₂ ša₂ {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti re-eh-ti DUMU-MEŠ ṣi-it-ŠA₃-bi ša₂ {1}aš-šur-PAB-AŠ MAN KUR-aš-šur tu-ram-ma-a-ni a-na ZAG u KAB tal-lak-a-ni ša₂ a-na ZAG il-lak-u-ni GIR₂-MEŠ le-kul-a-šu₂ ša₂ a-na KAB il-lak-u-ni GIR₂-MEŠ-ma le-kul-a-šu₂ a-na ka-a-šu₂-nu MI₂-MEŠ-ku-nu ŠEŠ-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ki-i {UDU}NIM ga-de-e lu-x x x-ku-nu KI.MIN ki-i ša₂ kil-lu ša₂ su-ʾi an-nu-te i-ha-lul-u-ni ki-i ha-an-ni-e at-tu-nu MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu la ta-nu-ha la ta-ṣa-la-la eṣ-ma-a-te-ku-nu a-na a-he-iš lu la i-qar-ri-ba ki-i ša₂ ŠA₃-bu ša₂ hu-up-pi ra-qu-u-ni lib-bi-ku-nu li-ri-qu ki-i {LU₂}KUR₂-ku-nu u₂-pa-ta-hu-ka-nu-ni LAL₃ I₃-MEŠ zi-in-za-ru-ʾu MUD₂-{GIŠ}ERIN a-na ša₂-kan pi-it-hi-ku-nu li-ih-liq ki-i ša₂ mar-tu mar-rat-u-ni at-tu-nu MI₂-MEŠ-ku-nu DUMU-MEŠ-ku-nu DUMU.MI₂-MEŠ-ku-nu ina UGU a-he-iš lu ma-ra-ku-nu KI.MIN {d}UTU hu-ha-ru ša₂ UD.KA.BAR ina UGU-hi-ku-nu DUMU-MEŠ-ku-nu DUMU.MI₂-MEŠ-ku-nu li-is-hu-pu ina giš-par-ri ša₂ la na-par-šu-di li-di-ku-nu a.a u₂-še-ṣi nap-šat-kun ki-i ša₂ {KUŠ}na-a-du šal-qa-tu-u-ni A-MEŠ-ša₂ ṣa-ap-pa-hu-u-ni ina kaq-qar ṣu-ma-mit lap-lap-tu {KUŠ}na-da-ku-nu lu ta-hi-bi ina ṣu-um A-MEŠ mu-u-ta ki-i ša₂ {KUŠ}E.SIR₂ šal-qa-tu-u-ni ina kaq-qar pa-qut-ti {KUŠ}E.SIR₂-MEŠ-ku-nu li-par-ma ina UGU x x-ku-nu x+x x x {d}EN.LIL₂ EN {GIŠ}GU.ZA {GIŠ}GU.ZA-ku-nu lu-ša₂-bal-kit {d}PA na-ši ṭup-pi NAM-MEŠ DINGIR-MEŠ MU-ku-nu lip-ši-ṭi NUMUN-ku-nu ina KUR lu-hal-liq {GIŠ}IG ina IGI-MEŠ-ku-nu lu x+x x x x x {GIŠ}IG-MEŠ-ku-nu x x x+x+x x x x x {ITI}GUD.SI.SA₂ UD 18-KAM₂ lim-mu {1}{d}PA-EN-PAB {LU₂}GAR.KUR {LU₂}GAR.KUR {URU}BAD₃-LUGAL-uk-ku a-de-e ša₂ {1}aš-šur-PAB-AŠ MAN KUR-aš-šur{KI} ša₂ ina UGU {1}aš-šur-DU₃-A DUMU-MAN DUMU-MAN GAL ša₂ E₂-UŠ-ti E₂-UŠ-ti ša₂ KUR-aš-šur{KI} u₃ ina UGU {1}{d}GIŠ.NU₁₁-MU-GI.NA DUMU-MAN DUMU-MAN GAL ša₂ E₂-UŠ-ti E₂-UŠ-ti ša₂ KA₂.DINGIR.RA{KI} šak-nu-u-ni
