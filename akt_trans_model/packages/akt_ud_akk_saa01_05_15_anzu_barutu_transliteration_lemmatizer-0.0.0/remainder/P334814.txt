saao/saa02/P334814
a-de-e ša₂ {MI₂}za-ku-u-te {MI₂}KUR {MI₂}KUR ša₂ {1}30-PAB-MEŠ-SU MAN KUR-aš AMA {1}aš-šur-PAB-AŠ MAN KUR-aš-šur TA@v {1}{d}GIŠ.NU₁₁-MU-GI.NA PAB ta-li-me-šu₂ TA@v {1}{d}GIŠ.NU₁₁-UG₅.GA-TI.LA u₃ re-eh-te PAB-MEŠ-šu₂ TA@v NUMUN LUGAL TA@v {LU₂}GAL-MEŠ {LU₂}NAM-MEŠ {LU₂}ša₂-ziq-ni {LU₂}SAG-MEŠ {LU₂}GUB-IGI {LU₂}GUB-IGI TA@v {LU₂}zak-ke-e u₃ {LU₂}TU-KUR {LU₂}TU-KUR gab-bu o TA@v DUMU-MEŠ KUR-aš-šur {LU₂}qal₃-lu {LU₂}dan-nu man-nu ša₂ ina ŠA₃ a-de-e an-nu-te ša₂ {MI₂}za-ku-u-te {MI₂}KUR {MI₂}KUR ina UGU {1}aš-šur-DU₃-A DUMU ŠA₃-ŠA₃-bi-ša₂ HUL₂ TA@v UN-MEŠ KUR gab-bu taš-kun-u-ni man-nu ša₂ a-bu-tu₂ la de-iq-tu₂ la ṭa-ab-tu₂ u₃ na-bal-kat₃-tu ina UGU {1}aš-šur-DU₃-A MAN KUR-aš-šur EN-ku-nu x x ta-sa-li-a-ni te-ep-pa-ša₂-a-ni nik-lu la da-an-qu da-ba-a-bu la ṭa-a-bu ina UGU {1}aš-šur-DU₃-A MAN KUR-aš EN-ku-nu ina ŠA₃ ŠA₃-bi-ku-nu ta-nak-kil-a-nin-ni ta-dab₂-bu-ba-a-ni us-su-uk-tu₂ la de-iq-tu₂ mil-ku la ṭa-a-bu ša₂ si-hi bar-te ina ŠA₃-bi-ku-nu ina UGU {1}aš-šur-DU₃-A MAN KUR-aš EN-ku-nu ta-mal-lik-a-ni ta-dab₂-bu-ba-a-ni TA@v x x x+x 02-e ina UGU du-a-ki ša₂ {1}aš-šur-DU₃-A MAN KUR-aš EN-ku-nu ta-dab₂-bu-ba-a-ni aš-šur {d}30 {d}UTU {d}SAG.ME.GAR {d}dil-bat {d}UDU.IDIM.SAG.UŠ {d}UDU.IDIM.GUD.UD {d}ṣal-bat-a-nu {d}GAG.SI.SA₂ x x x x x x x ZAG u₂ KAB x x u₃ šum-ma at-tu-nu TA@v ŠA₃ UD-me an-ni-e a-bu-tu₂ la de-iq-tu₂ ša₂ si-hi bar-te ša₂ ina UGU {1}aš-šur-DU₃-A MAN KUR-aš be-li₂-ku-nu i-dab₂-bu-bu-u-ni ta-šam-ma-a-ni la tal-la-ka-nin-ni uz-ni ša₂ {MI₂}za-ku-u-te AMA-šu₂ u₃ ša₂ {1}aš-šur-DU₃-A MAN KUR-aš EN-ku-nu la tu-pat-ta-a-ni u₃ šum-ma at-tu-nu ša₂ da-a-ki u₃ hul-lu-qi₂ ša₂ {1}aš-šur-DU₃-A MAN KUR-aš EN-ku-nu ta-šam-ma-a-ni la tal-la-ka-nin-ni uz-ni ša₂ {MI₂}za-ku-te o AMA-šu₂ u₃ ša₂ {1}aš-šur-DU₃-A MAN KUR-aš be-li₂-ku-nu la tu-pat-ta-a-ni u₃ šum-ma at-tu-nu ki-i nik-lu la da-an-qu ina UGU {1}aš-šur-DU₃-A MAN KUR-aš be-li₂-ku-nu i-nak-kil-an-ni ta-šam-ma-a-ni la tal-la-ka-nin-ni ina IGI {MI₂}za-ku-te AMA-šu₂ u₃ ina IGI {1}aš-šur-DU₃-A MAN KUR-aš be-li₂-ku-nu la ta-qab-ba-a-ni u₃ šum-ma at-tu-nu ta-šam-ma-a-ni tu-da-a-ni ma-a ERIM-MEŠ mu-šam-hi-iṣ-ṣu-u-te mu-šad-bi-bu-u-te ša₂ ina bir-tuk-ku-nu lu-u ina {LU₂}ša₂-ziq-ni lu-u ina {LU₂}SAG-MEŠ lu-u ina PAB-MEŠ-šu₂ lu-u ina NUMUN MAN lu-u PAB-MEŠ-ku-nu lu-u EN-ṭa-ba-te-ku-nu EN-ṭa-ba-te-ku-nu lu-u ina UN-MEŠ KUR gab-bu ta-šam-ma-a-ni tu-da-a-ni la ta-ṣab-ba-ta-nin-ni la ta-du-ka-ni ina UGU {MI₂}za-ku-te AMA-šu₂ u₃ ina UGU {1}aš-šur-DU₃-A MAN KUR-aš be-li₂-ku-nu la tu-bal-a-nin-ni
