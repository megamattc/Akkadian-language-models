x x x x x x a-na NINA{KI} il-lak-u₂-ma x lu-bul-ti GUN₃ GADA u₂-lab-ba-šu₂-uš HAR KU₃.GI u₂-rak-ka-su rit-ti-šu₂ x-šu₂ u₈-a ul iq-bi-ma ul iṣ-ru-uh si-pit-tu
{m}EN-BA-ša₂ ša ina 12 KASKAL.GID₂ qaq-qa-ru qe₂-reb a-gam-me GI.AMBAR.MEŠ šit-ku-nu šub-tu pu-ul-hi me-lam-me EN-ti-ia is-hu-pu-šu₂-ma hat-tu ra-ma-ni-šu₂ in-qut-su-ma aš₂-šu₂ e-peš ARAD-ti a-di mah-ri-ia il-lik-am-ma u₂-na-šaq GIR₃.II-ia
{URU}ar-za-a ša {m}a-su-hi-li LUGAL-šu is-lu-u ni-ri-ia ina bi-re-ti ad-di-šu₂-nu-ti-ma a-na KUR aš-šur{KI} u₂-ra-a
{m}te-uš-pa {KUR}gi-mir-a-a ina {KUR}hu-bu-uš-na a-di gi-mir ERIM.HI.A-šu₂ u₂-ra-as-si-ib ina {GIŠ}TUKUL man-da-tu ka-bit-tu e-mid-su
a-na e-muq ra-ma-ni-šu₂ it-ta-kil-ma um-man-šu₂ KARAŠ-su id-ke-e-ma a-na {m}{d}nin-gal-SUM.NA ARAD da-gil₂ pa-ni-ia ni-i-tu il-me-šu₂-ma iṣ-ba-ta mu-ṣa-a-šu₂ ad-ke-e-ma ERIM.HI.A-ia uš-te-šir-ma a-na KUR tam-tim aṣ-ṣa-bat KASKAL.II {m}{d}AG-NUMUN-ZI-SI.SA₂ DUMU {m}{d}AMAR.UTU-A-SUM.NA ba-ra-nu-u na-bal-kat₃-ta-nu a-lak ERIM.HI.A-ia iš-me-ma a-na {KUR}ELAM.MA{KI} še-la-biš in-na-bit aš₂-šu₂ ma-mit {d}aš-šur EN-šu₂ la iṣ-ṣur-u-ma qe₂-reb {KUR}e-lam-ti i-na-ru-šu₂ ina {GIŠ}TUKUL {m}na-ʾi-id-{d}AMAR.UTU ša₂ a-na ŠEŠ-šu₂ qe₂-reb {KUR}e-lam-ti e-pu-šu₂ e-mur-ma a-na KUR aš-šur{KI} a-di mah-ri-ia il-lik-am-ma u₂-na-šiq GIR₃.II-ia ri-du-ut ŠEŠ-šu₂ a-na pa-ni-šu₂ u₂-šad-gil₂-ma man-da-ti EN-ti-ia e-mid-su
x x x x x x {m}ba-ʾa-lu LUGAL {URU}ṣur-ri a-šib MURUB₄ tam-tim x x it-tak-lu-ma is-lu-u ni-ri-ia x x AN.ŠAR₂ MAN DINGIR.MEŠ u nam-ri-ri EN-ti-ia x x x x ka-mis-ma u₂-ṣal-la-a EN-u-ti x man-da-tu ka-bit₂-ti DUMU.MUNUS.MEŠ-šu₂ it-ti nu-dun-ne₂-e x na-dan šat-ti-šu₂ ma-la u₂-šab-ṭi-lu x u₂-na-aš₂-šiq GIR₃.II-ia x URU.MEŠ-šu₂ šu-ut na-ba-li e-kim-šu₂-ma x aš₂-kun-ma ana mi-ṣir KUR aš-šur{KI} GUR x IGI {m}ba-di-x u₂-šad-gil₂ x x-ni-šu₂
