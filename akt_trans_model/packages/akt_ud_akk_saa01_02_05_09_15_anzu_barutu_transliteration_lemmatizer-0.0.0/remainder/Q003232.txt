x x x x x x x u₂-rab-bu-x x-ti-šu₂ iq-bu-šu₂ x x il-lik-u-ma
x {m}{d}AG-NUMUN-ZI-SI.SA₂ x x x x x x x x x x a-lak ger-ri-ia iš-me-ma a-na {KUR}ELAM.MA{KI} še-la-biš in-na-bit aš₂-šu₂ ma-mit DINGIR.MEŠ GAL.MEŠ ša e-ti-qu {d}aš-šur {d}30 {d}UTU {d}EN u {d}AG an-nu kab-tu e-mi₃-du-šu₂-ma qe₂-reb {KUR}ELAM.MA{KI} i-na-ru-šu₂ ina {GIŠ}TUKUL {m}na-ʾi-id-{d}mar-duk ŠEŠ-šu₂ ep-šet {KUR}ELAM.MA{KI} ša ana ŠEŠ-šu₂ e-tep-pu-šu₂ e-mur-ma ul-tu {KUR}ELAM.MA{KI} in-nab-tam-ma a-na e-peš ARAD-ti-ia ana NINA{KI} il-lik-am-ma x x x x x x x x x x x u₃ {m}ab-di-mi-il-ku-ti LUGAL {URU}ṣi-du-un-ni a-na re-ṣu-ti-šu₂ iš-kun-ma MU DINGIR.MEŠ GAL.MEŠ a-na a-ha-meš iz-kur-u₂-ma a-na e-mu-qi-šu₂-un it-tak-lu a-na-ku a-na {d}a-šur EN-ia at-ta-kil-ma ki-ma iṣ-ṣu-ri ul-tu qe₂-reb KUR-i a-bar-šu₂-ma ak-ki-sa SAG.DU-su aš₂-šu₂ da-na-an {d}aš-šur EN-ia UN.MEŠ kul-lu-mi₃-im-ma SAG.DU.MEŠ {m}sa-an-du-u-ar-ri u {m}ab-di-mi₃-il-ku-ut-ti ina ki-ša₂-a-di {LU₂}GAL.MEŠ-šu₂-un a-lul-ma it-ti {LU₂}NAR.MEŠ u {GIŠ}ZA₃.MI₂ ina re-bet NINA{KI} e-te-et-ti-iq
x x-ši-bu x x-al x-mu-u₂ x im-ha-aṣ x x-tu₂ x-kin x x x x x x x x x-na
ša₂-lil {URU}ar-za-a ša₂ pa-a-ṭi na-hal {KUR}mu-uṣ-ri ša₂ {m}a-su-hi-li LUGAL-šu a-di ma-li-ke-e-šu₂ bi-re-tu₂ ad-di-i-ma a-na KUR aš-šur{KI} u₂-ra-a ina ṭe-hi KA₂.GAL MURUB₄ URU ša₂ NINA{KI} it-ti a-si UR.GI₇ u ŠAH u₂-še-šib-šu₂-nu-ti ka-mi₃-iš
u₃ {m}te-uš-pa-a {KUR}gi-mir-a-a ERIM-man-du ša₂ a-šar-šu₂ ru-u₂-qu ina KI-tim {KUR}hu-bu-uš-na a-di gi-mir ERIM.HI.A-šu₂ u₂-ra-as-si-ba ina {GIŠ}TUKUL
ka-bi-is ki-ša₂-di UN.MEŠ {KUR}hi-lak-ki šad-du-u₈-a a-ši-bu-te hur-ša₂-a-ni ša₂ ṭe-hi {KUR}ta-bal ša UGU KUR.MEŠ-šu₂-nu it-tak-lu-ma ul-tu u₄-me pa-ni la ik-nu-šu₂ a-na ni-i-ri 21 URU.MEŠ-šu₂-nu dan-nu-ti a-di URU.MEŠ TUR.MEŠ ša₂ li-me-ti-šu₂-nu al-me ak-šud aš₂-lu-la šal-lat-sun₂ ap-pul aq-qur ina {d}GIŠ.BAR aq-mu si-tu-ti-šu₂-nu ša hi-iṭ-ṭu u gul-lul-tu₂ la i-šu-u kab-tu ni-ir be-lu-ti-ia e-mid-su-nu-ti
da-iš {KUR}par-na-ki {LU₂}KUR₂ ak-ṣi a-ši-bu-te {URU}DU₆-a-šur-ri ša₂ ina pi-i UN.MEŠ {URU}me-eh-ra-a-nu {URU}pi-ta-a-nu i-nam-bu-u zi-kir-šu₂-un
mu-sap-pi-ih UN.MEŠ {KUR}man-na-a-a qu-tu-u₂ la sa-an-qu ša₂ um-ma-na-a-ti {m}iš-pa-ka-a-a {KUR}aš₂-gu-za-a-a x x x x x
da-na-an {d}aš-šur EN-ia u ši-ṭir MU-ia UGU-šu₂-nu u₂-ša₂-aš₂-ṭir-ma u₂-ter-ma ad-din-šu₂ {f}ta-bu-u-a tar-bit E₂.GAL-ia a-na LUGAL-u₂-ti UGU-šu₂-nu aš₂-kun-ma it-ti DINGIR.MEŠ-ša₂ a-na KUR-ša₂ u₂-ter-ši
{KUR}ba-a-zu na-gu-u ša₂ a-šar-šu₂ ru-u₂-qu mi-šit na-ba-li qaq-qar MUN a-šar ṣu-um-me 1 ME 20 KASKAL.GID₂ qaq-qar ba-a-ṣi pu-qut-ti u {NA₄}ZU₂ ṣa-bi-ti 20 KASKAL.GID₂ qaq-qar MUŠ u GIR₂.TAB ša₂ ki-ma kul-ba-bi ma-lu-u₂ u₂-ga-ru 20 KASKAL.GID₂ {KUR}ha-zu-u šad-di {NA₄}SAG.GIL.MUD a-na EGIR-ia u₂-maš-šir-ma e-ti-iq ša₂ ul-tu u₄-me ul-lu-ti la il-li-ku LUGAL pa-ni mah-ri-ia ina qi₂-bit {d}aš-šur EN-ia ina qer-bi-šu₂ šal-ṭa-niš at-tal-lak 8 LUGAL.MEŠ ša₂ qe₂-reb na-ge-e šu-a-tu₂ a-duk DINGIR.MEŠ-šu₂-nu NIG₂.ŠU-šu₂-nu NIG₂.GA-šu₂-nu UN.MEŠ-šu₂-nu aš₂-lu-la a-na qe₂-reb KUR aš-šur{KI} {m}la-a-a-le-e LUGAL {URU}ia-di-iʾ ša₂ ul-tu la-pa-an {GIŠ}TUKUL.MEŠ-ia ip-par-ši-du šal-la-at DINGIR.MEŠ-šu₂ iš-me₂-e-ma a-na NINA{KI} URU be-lu-ti-ia a-di mah-ri-ia il-lik-am-ma u₂-na-aš₂-šiq GIR₃.II-ia re-e-mu ar-ši-šu₂-ma aq-ta-bi-šu₂ a-hu-lap na-ge-e {KUR}ba-a-zu šu-a-tu₂ u₂-šad-gil pa-nu-uš-šu₂ GUN man-da-at-tu₂ be-lu-ti-ia u₂-kin ṣe-ru-uš-šu₂
{m}EN-BA-ša₂ DUMU {m}bu-na-ni {LU₂}{KUR}gam-bu-la-a-a
x x x x ANŠE.KUR.RA.MEŠ ru-ku-bi-šu₂-nu GU₄.MEŠ ṣe-e-ni ANŠE.MEŠ {ANŠE}u₂-du-ri šal-la-sun₂ ka-bit-tu₂ aš₂-lu-la a-na KUR aš-šur{KI}
65 ANŠE.GAM.MAL.MEŠ UGU ma-da-at-ti AD-ia mah-ri-ti u₂-rad-di-ma u₂-kin ṣe-ru-uš-šu₂ ar-ka {m}ha-za-DINGIR šim-tu u₂-bil-šu₂-ma {m}ia-aʾ-lu-u DUMU-šu₂ ina {GIŠ}GU.ZA-šu₂ u₂-še-šib-ma 10 MA.NA KU₃.GI 1 LIM NA₄.MEŠ be₂-ru-ti 50 ANŠE.GAM.MAL.MEŠ 1 LIM kun-zi ŠIM.HI.A UGU ma-da-at-ti AD-šu₂ u₂-rad-di-ma e-mid-su
ul-tu {d}a-šur {d}ša₂-maš {d}EN {d}AG {d}15 ša₂ NINA{KI} {d}15 ša₂ {URU}LIMMU₂-DINGIR{KI} UGU na-ki-ri-ia ina li-i-ti u₂-ša₂-zi-zu-ni-ma am-ṣu-u ma-la lib₃-bi-ia ina ki-šit-ti na-ki-ri šad-lu-u₂-ti ša₂ ina tu-kul-ti DINGIR.MEŠ GAL.MEŠ EN.MEŠ-ia ik-šu-da qa-ta-a-a eš-ret ma-ha-zi ša₂ KUR aš-šur{KI} u KUR URI{KI} u₂-še-piš-ma KU₃.BABBAR KU₃.GI u₂-za-in-ma u₂-nam-mir ki-ma u₄-me
{m}up-pi-is {LU₂}EN.URU {LU₂}EN.URU ša₂ {URU}pa-ar-tak-ka {m}za-na-sa-na {LU₂}EN.URU {LU₂}EN.URU ša₂ {URU}pa-ar-tuk-ka {m}ra-ma-te-ia {LU₂}EN.URU {LU₂}EN.URU ša₂ {URU}u₂-ra-ka-za-bar-na {KUR}ma-da-a-a ša₂ a-šar-šu₂-nu ru-u₂-qu ša₂ ina tar-ṣi LUGAL.MEŠ AD.MEŠ-ia KI-tim KUR aš-šur{KI} la ib-bal-ki-tu-nim-ma la ik-bu-su qaq-qar-ša₂ pu-luh-tu₂ ra-šub-bat {d}aš-šur EN-ia is-hup-šu₂-nu-ti-ma {ANŠE}mur-ni-is-qi₂ GAL.MEŠ {NA₄}ZA.GIN₃ hi-ip KUR-šu₂ a-na NINA{KI} URU be-lu-ti-ia iš-šu-nim-ma u₂-na-aš₂-ši-qu GIR₃.II-ia aš₂-šu₂ {LU₂}EN.URU.MEŠ {LU₂}EN.URU.MEŠ ša₂ qa-a-tu₂ id-ku-šu₂-nu-ti be-lu-ti u₂-ṣal-lu-ma e-ri-šu-in-ni kit-ru {LU₂}šu-ut SAG.MEŠ-ia {LU₂}NAM.MEŠ ša₂ pa-a-ṭi KUR-šu₂-un it-ti-šu₂-nu u₂-ma-ʾe-er-ma UN.MEŠ a-ši-bu-te URU.MEŠ-ni ša₂-tu-nu ik-bu-su-ma u₂-šak-niš-šu₂ še-pu-uš-šu₂-un GUN man-da-at-tu₂ be-lu-ti-ia šat-ti-šam u₂-kin ṣe-ru-šu₂-un
ina u₄-me-šu₂-ma E₂.GAL ma-šar-ti ša₂ qe₂-reb {URU}ni-na-a ša₂ LUGAL.MEŠ a-lik mah-ri AD.MEŠ-ia u₂-še-pi-šu₂ a-na šu-te-šur KARAŠ pa-qa-di {ANŠE}mur-ni-is-qi₂ ANŠE.KUNGA.MEŠ {GIŠ}GIGIR.MEŠ til-li u₂-nu-ut ME₃ u₃ šal-la-at na-ki-ri gi-mir mim-ma šum-šu₂ ša₂ {d}a-šur MAN DINGIR.MEŠ a-na eš-qi₂ LUGAL-ti-ia iš-ru-ka a-na šit-mur ANŠE.KUR.RA.MEŠ ši-tam-du-uh {GIŠ}GIGIR.MEŠ
{NA₄}GIRIM.HI.LI.BA {NA₄}GIRIM.HI.LI.BA ul-tu qe₂-reb hur-ša₂-a-ni a-šar nab-ni-ti-šu₂-nu a-na hi-ših-ti E₂.GAL-ia mar-ṣi-iš pa-aš₂-qi₂-iš a-na NINA{KI} u₂-šal-di-du-u-ni
{d}ALAD.MEŠ u {d}LAMMA.MEŠ ša₂ NA₄.MEŠ ša₂ ki-i pi-i šik-ni-šu₂-nu ir-ti lem-ni u₂-tar-ru na-ṣir kib-si mu-šal-li-mu tal-lak-ti LUGAL ba-ni-šu₂-nu ZAG u GUB₃ u₂-ša₂-aṣ-bi-ta SI.GAR-ši-in E₂.GAL {NA₄}pi-i-li u {GIŠ}EREN šu-te-mu-du-te a-na mul-ta-u₂-ti be-lu-ti-ia nak-liš u₂-še-piš {MUNUS}{d}LAMMA.MEŠ URUDU maš-ša₂-a-ti ša₂ a-he-en-na-a pa-na u ar-ka i-na-aṭ-ṭa-la ki-la-ta-an qe₂-reb-ša₂ ul-ziz
{GIŠ}tim-me {GIŠ}EREN MAH.MEŠ {GIŠ}a-dap₂-pi ku-lul KA₂.MEŠ-ši-in e-mid si-hi-ir-ti E₂.GAL ša₂-a-tu ne₂-be₂-hu pa-aš₂-qu ša₂ {NA₄}ZU₂ {NA₄}ZA.GIN₃ u₂-še-piš-ma u₂-šal-ma-a ki-li-liš se-el-lum mat-gi-gu ki-ma {d}TIR.AN.NA u₂-ša₂-as-hi-ra gi-mir KA₂.MEŠ-ni sik-kat₃ KU₃.BABBAR eb-bi u ZABAR nam-ri u₂-rat-ta-a qe₂-reb-ša₂ da-na-an {d}aš-šur EN-ia ša₂ ina KUR.KUR nak-ra-te e-te-pu-šu₂ ina ši-pir {LU₂}ur₅-ra-ku-te e-si-qa qe₂-reb-ša₂
{GIŠ}KIRI₆.MAH tam-šil {KUR}ha-ma-nim ša₂ ka-la ŠIM.HI.A u GIŠ.MEŠ hur-ru-šu₂ i-ta-ša₂-a e-mid
ina ITI ŠE.GA u₄-mu mit-ga-ri e-li tam-le-e šu-a-tu₂ E₂.GAL.MEŠ rab-ba-a-ti a-na mu-šab be-lu-ti-ia ab-ta-ni ṣe-ru-uš-šu₂ E₂ dan-ni ša₂ 95 ina 1.KUŠ₃ GAL-tim GID₂.DA 31 ina 1.KUŠ₃ GAL-tim DAGAL ša ina LUGAL.MEŠ a-lik mah-ri AD.MEŠ-ia mam₂-ma la e-pu-šu₂ a-na-ku e-pu-uš GIŠ.UR₃.MEŠ {GIŠ}EREN ṣi-ru-u₂-ti u₂-šat-ri-ṣa e-li-ša₂ {GIŠ}IG.MEŠ {GIŠ}ŠUR.MIN₃ ša₂ e-re-si-na DUG₃.GA me-ser KU₃.BABBAR u ZABAR u₂-rak-kis-ma u₂-rat-ta-a KA₂.MEŠ-ša₂
ta-ši-la-a-ti qe₂-reb-ša₂ u₂-še-ši-ib-ma u₂-ša₂-li-ṣa nu-pa-ar-šu₂-un GEŠTIN.MEŠ ku-ru-un-nu am-ki-ra ṣur-ra-šu₂-un I₃.SAG i₃-gu-la-a muh-ha-šu₂-nu u₂-ša₂-aš₂-qi₂
a-na EGIR u₄-me ina LUGAL.MEŠ-ni DUMU.MEŠ-ia ša {d}aš-šur u {d}iš-tar a-na be-lut KUR u UN.MEŠ u₂-nam-bu-u zi-kir-šu₂ e-nu-ma E₂.GAL ša₂-a-tu i-lab-bi-ru-ma in-na-hu an-hu-us-sa lu-diš ki-i ša₂ a-na-ku mu-ša₂-ru-u₂ ši-ṭir šu-me LUGAL AD ba-ni-ia it-ti MU.SAR-e ši-ṭir MU-ia aš₂-kun at-ta ki-ma ia-a-ti-ma MU.SAR-u₂ ši-ṭir MU-ia a-mur-ma I₃.GIŠ pu-šu-uš {UDU}SISKUR BAL-qi₂ it-ti MU.SAR-e ši-ṭir MU-ka šu-kun {d}a-šur u₃ {d}iš-tar ik-ri-bi-ka i-šem-mu-u₂
{ITI}NE UD.18.KAM x
ina qi₂-bit {d}aš-šur MAN DINGIR.MEŠ u DINGIR.MEŠ KUR aš-šur{KI} ka-li-šu₂-nu ina ṭu-ub UZU hu-ud lib₃-bi nu-um-mur ka-bat-ti še-be₂-e lit-tu-ti qe₂-reb-ša₂ da-riš lu-ur-me-ma lu-uš-ba-a la-la-a-ša₂ ina zag-muk-ki ITI reš-ti-i kul-lat mur-ni-is-qi₂ ANŠE.KUNGA.MEŠ ANŠE.NITA₂.MEŠ ANŠE.GAM.MAL til-li u₂-nu-ut ME₃ gi-mir ERIM.HI.A šal-la-at na-ki-ri šat-ti-šam-ma la na-par-ka-a lu-up-qi₂-da qe₂-reb-ša₂ qe₂-reb E₂.GAL ša₂-a-tu {d}LAMMA dum-qi {d}ALAD du-un-qi₂ na-ṣir kib-si LUGAL-ti-ia mu-ha-du-u₂ ka-bat-ti-ia da-riš liš-tab-ru-u₂ a-a ip-par-ku-u i-da-a-ša₂
