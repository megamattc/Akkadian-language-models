saao/saa08/P237151
1 {MUL}SAG.ME.GAR ana IGI {MUL}ṣal-bat-a-nu GUB-iz ŠE-im TUK-ši u₂-ma-mu ŠUB-ut KI.MIN ERIM GAL ŠUB-ut 1 {MUL}SAG.ME.GAR u {MUL}sa-ar-ri UŠ-MEŠ DINGIR KU₂ KI.MIN DINGIR-MEŠ UGU KUR uš-ta-ad-da-nu uš-ta-ad-da-nu šu-ta-du-nu mit-lu-uk 1 {MUL}ṣal-bat-a-nu ana {MUL}SAG.ME.GAR TE mi-iq-ti dan-nu ina KUR GAL₂-ši 1 {MUL}SAG.ME.GAR u {MUL}UDU.IDIM MUL-MEŠ-šu₂-nu mit-ha-ru HUL-tim KUR-MEŠ GAR-an 1 {MUL}UDU.IDIM SA₅ u MUL-GAL TE-MEŠ ŠUB-tim bu-lum {MUL}UDU.IDIM SA₅ {d}ṣal-bat-a-nu MUL-GAL {MUL}ŠUL.PA.E₃.A {d}ṣal-bat-a-nu ana {d}ŠUL.PA.E₃ TE-ma 1 {MUL}SAG.ME.GAR {MUL}MIN₃-ma TE-šu₂ ina MU BI LUGAL URI{KI} UŠ₂-ma BURU₁₄ KUR SI.SA₂  GISKIM an-ni-ti HUL ša KUR-MEŠ ši-i NAM.BUR₂.BI LUGAL be-li₂ li-pu-uš-ma HUL-šu₂ lu-u₂-še-ti-iq  ša₂ {1}{d}AG-BA-ša₂ DUMU BAR₂.SIPA{KI}
