saao/saa08/P336468
1 UD 14-KAM₂ 30 u 20 KI a-ha-meš IGI-MEŠ KA GI.NA ŠA₃ KUR DUG₃-ab DINGIR-MEŠ KUR-URI{KI} a-na {MI₂}SIG₅ i-ha-sa-su hu-ud ŠA₃-bi ERIM-ni ŠA₃ LUGAL DUG₃-ab MAŠ₂.ANŠE KUR-URI{KI} par-ga-niš ina EDIN NA₂-iṣ 1 30 u 20 šit-qu-lu KUR i-kan at-mu-u₂ ki-nu ina KA UN-MEŠ GAR-an LUGAL KUR {GIŠ}GU.ZA SUMUN-bar {GIŠ}LI.U₅.UM am-mi₃-u ša UD-AN-{d}EN.LIL₂ ša ni-iš-ṭur-u-ni lu-še-ri-bu-u-ni LUGAL be-li le-mur u₃ {GIŠ}le-ʾu ak-ka-du-u ša LUGAL lid-di-nu-na-ši MUL-MEŠ 03-TA.AM₃ ina pu-u-ti ina ŠA₃-bi le-ṣi-ru {LU₂}SAG lip-qi-du ša un-qu i-bat-tu-ni ina IGI-šu₂ e-ṣi-ru-ni
