saao/saa08/P236957
1 UD 16-KAM₂ 30 u 20 KI a-ha-meš IGI-MEŠ LUGAL ana LUGAL HUL-tim KIN-ar₂ LUGAL ina E₂.GAL-šu₂ a-na ŠID-MEŠ ITI u₂-ta-sar GIR₃ KUR₂ ana KUR-šu₂ GAR-an KUR₂ šal-ṭa-niš DU-MEŠ  1 30 TUR₃ NIGIN₂-ma {MUL}ṣal-bat-a-nu ina ŠA₃-šu₂ GUB ZAH₂ bu-lim me-re-šu₂ u ZU₂.LUM.MA NU SI.SA₂ KI.MIN KUR-MAR.TU{KI} TUR 1 MIN-ma {d}UTU ina ŠA₃-šu₂ GUB ina KUR kit-ti GAL₂-ma DUMU KI AD-šu₂ kit-ti i-ta-mi  1 {MUL}UDU.IDIM {MUL}UDU.IDIM KUR-ma i-ti-iq {GIŠ}TUKUL {d}IR₃.RA dan-nu ina KUR GAL₂-ši 1 MUL.MUL {MUL}KA.MUŠ.I₃.KU₂.E KUR-ud ina MU BI SU.KU₂ GAL₂ {d}ṣal-bat-a-nu {d}SAG.UŠ KUR-ma 1 x x x x+x ša₂ IGI-šu₂ NIGIN ZI KUR₂ EŠ.BAR ana KUR-MAR.TU{KI} in-nam-din {d}ṣal-bat-a-nu MUL ša₂ {KUR}SU.BIR₄{KI} ba-ʾi-il u₃ ša₂-ru-ru na-ši SIG₅ ša₂ {KUR}SU.BIR₄{KI} šu-u₂ u₃ {MUL}UDU.IDIM.SAG.UŠ MUL ša₂ KUR-MAR.TU un-nu-ut u₃ ša₂-ru-ru-šu₂ ma-aq-tu HUL ša₂ KUR-MAR.TU{KI} ti-ib KUR₂ a-na KUR-MAR.TU{KI} ib-ba-aš₂-ši  ša₂ {1}ša₂-pi-ku DUMU BAR₂.SIPA{KI}
