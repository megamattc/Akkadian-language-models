saao/saa08/P336492
1 {MUL}SAG.ME.GAR ina še-er-ti ik-tu-un LUGAL-MEŠ KUR₂-MEŠ SILIM-MEŠ  1 {MUL}SAG.ME.GAR ša₂-ru-ru na-ši LUGAL ša₂-lim ŠA₃ KUR DUG₃.GA KUR HE₂.NUN IGI-mar  1 {MUL}SAG.ME.GAR ba-ʾi-il LUGAL URI{KI} a-ša₂-ri-du-tum il-lak  1 {MUL}EN.GIŠGAL.AN.NA i-ba-ʾi-il A.KAL-ME u A.AN-ME GAL₂-ME {MUL}EN.GIŠGAL.AN.NA {MUL}SAG.ME.GAR  1 {MUL}SAG.ME.GAR ina {ITI}GUD IGI KUR NINDA nap-ša₂ KU₂  1 {MUL}ne₂-bi-ru KUR-ha-ma DINGIR-MEŠ SILIM-ma TUK-MEŠ e-ša₂-a-tum ZALAG₂-MEŠ dal-ha-a-tum i-zak-ka-a A.AN-MEŠ u₃ A.KAL-MEŠ DU-MEŠ-ni di-iš BURU₁₄ ana EN.TE.NA di-iš EN.TE.NA ana BURU₁₄ uš-ta-bar-ru KUR.KUR šub-ti ne₂-eh-tum TUŠ-MEŠ LUGAL-MEŠ KUR₂-MEŠ SILIM-MEŠ DINGIR-MEŠ SISKUR i-mah-ha-ru taṣ-li-tum i-šem-mu-u₂ te-ret {LU₂}HAL i-ta-nap-pa-lu  ša₂ {1}{d}U.GUR-KAR-ir
