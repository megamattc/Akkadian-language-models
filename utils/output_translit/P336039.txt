saao/saa02/P336039
x x pa x x x x x x x x x DUMU-MEŠ-šu₂ DUMU.MI₂-MEŠ-šu₂ GAL-MEŠ-šu₂ UN-MEŠ KUR-šu₂ am-mar x+x x x x x x x KUR-su am-mar har-ba-ti x x x kaq-qa-ru am-mar SIG₄ ina u₂-zu-zi-šu₂ a-na u₂-zu-zi ša₂ DUMU-MEŠ-šu₂ DUMU.MI₂-MEŠ-šu₂ GAL-MEŠ-šu₂ UN-MEŠ KUR-šu₂ li-ih-liq {1}ma-ti-iʾ-DINGIR DUMU-MEŠ-šu₂ DUMU.MI₂-MEŠ-šu₂ GAL-MEŠ-šu₂ UN-MEŠ KUR-šu₂ GIM pu-li x x x šu-tu₂ a-di UN-MEŠ KUR-šu₂ GIM gaṣ-ṣi lip-par-ri-ir {UDU}NIM an-ni-u₂ TA@v ŠA₃ pit-qi₂-šu₂ la a-na {UDU}SISKUR še-lu-a la a-na qa-ri-ti še-lu-a la a-na qi₂-ni-ti še-lu-a la a-na mar-ṣi še-lu-a la a-na ṭa-ba-hi a-na x x še-lu-a a-na a-de-e ša₂ {1}aš-šur-ERIM.GABA MAN KUR-aš-šur TA@v {1}ma-ti-iʾ-DINGIR ša₂-ka-ni še-lu-a šum₂-mu {1}ma-ti-iʾ-DINGIR ina a-de-e ta-mi-ti an-nu-ti i-ha-ṭi ki-i ša₂ {UDU}NIM an-ni-u TA@v pit-qi₂-šu₂ še-lu-u-ni a-na pit-qi₂-šu₂ la GUR-ni pa-ni ša₂ pit-qi₂-šu₂ la e-mar-u-ni a-hu-la {1}ma-ti-iʾ-DINGIR a-di DUMU-MEŠ-šu₂ GAL-MEŠ-šu₂ UN-MEŠ KUR-šu₂ TA@v ŠA₃ KUR-šu₂ li-ih-liq a-na KUR-šu₂ la GUR-ra pa-ni ša₂ KUR-šu₂ la em-mar SAG.DU an-ni-u la SAG.DU ša {UDU}NIM šu-tu₂ SAG.DU ša₂ {1}ma-ti-iʾ-DINGIR šu-u-tu₂ SAG.DU ša₂ DUMU-MEŠ-šu₂ GAL-MEŠ-šu₂ UN-MEŠ KUR-šu₂ šu-tu₂ šum₂-mu {1}KI.MIN ina a-de-e an-nu-ti i-ha-ṭu-ni ki-i ša₂ SAG.DU ša₂ {UDU}NIM an-ni-u qa-ti-pu-u-ni kur-sin-nu-šu ina KA-šu₂ šak-na-tu-ni x x x SAG.DU ša {1}KI.MIN lu qa-ti-ip DUMU-MEŠ-šu₂ GAL-MEŠ-šu₂ ina E₂ lu ka-ar-ru {UZU}ZAG an-ni-tu₂ la {UZU}ZAG ša₂ {UDU}NIM ši-i-ti {UZU}ZAG ša₂ {1}KI.MIN ši-i-ti {UZU}ZAG ša₂ DUMU-MEŠ-šu₂ GAL-MEŠ-šu₂ UN-MEŠ KUR-šu₂ ši-i-ti šum₂-mu {1}ma-ti-iʾ-DINGIR ina ŠA₃ a-de-e an-nu-ti i-ha-ṭu-ni ki-i ša₂ {UZU}ZAG ša {UDU}NIM an-ni-u na-as-ha-tu-ni ina x x x x x x x šak-na-tu-ni {UZU}ZAG ša {1}KI.MIN DUMU-MEŠ-šu₂ GAL-MEŠ-šu₂ UN-MEŠ KUR-šu₂ lu na-as-ha-at ina x+x x x x lu šak-na-at x x x x x x x x x x x x+x x x x x x x x x x x x x x x x x+x x x x x x x x x x x x x x x-ba-ku x x x x x x x x x x x x x an-nu-ti x x x x x x x x x x x x-MEŠ-ni ša {KUR}hat-ti x x x x x x x x x x x x+x-du-ni x x x x x x x x x x in-ne₂-piš x x x x x x x x x x {KUR}u₂-ra-ar-ṭa-a.a x x x x x x x x x x x la ta-ṣab-ba-tu₂-ni x x x x x x x x x la tu-še-bal-an-ni-ni x x x x x x x x x x x+x x+x x x x x x x x x x x x x x+x-hu-um x x x x x x x x x x x x+x man ša x+x x x x x x x x x x x x ta-ha-ṭu-ni x x x x x x x x x x x+x ina ŠA₃-šu₂ ta-ha-ṭu-ni x x x x x x x x x x+x GAZ-šu₂ x x x x x x x x x x+x ta-lak-ni x x x x x x x x x an-nu-te x x x x x x x x x x x x x-ni x x x x x x x x x x x x x-zi lu {LU₂}EN-{GIŠ}GIGIR {LU₂}EN-{GIŠ}GIGIR lu ša₂-pet-hal-li ina UGU x x x šum₂-mu tu-pa-za-ru-ni ta-ha-ṣi-nu-u-ni šum₂-mu a-na KUR 02-te tu-še-bal-ni šum₂-mu {1}KI.MIN TA@v {1}aš-šur-ERIM.GABA la ke-nu-ni šum₂-mu ŠA₃-ba-ka TA@v {1}aš-šur-ERIM.GABA MAN KUR-aš-šur la ša₂-ki-nu-ni šum₂-mu at-ta DUMU-ka UN-MEŠ KUR-ka x-nu tu-ba-ʾu-u₂-ni x x x x x x x x x x x x x x x+x ina qi₂-bit {1}aš-šur-ERIM.GABA MAN KUR-aš-šur a-na KUR₂-šu₂ DU-ku-ni {1}ma-ti-iʾ-DINGIR a-di GAL-MEŠ-šu₂ A₂.KAL-MEŠ-šu₂ {GIŠ}GIGIR-MEŠ-šu₂ a-na ga-mur-ti ŠA₃-bi-šu₂ la E₃-ni la DU-ku-ni {d}30 EN GAL-u a-šib {URU}KASKAL a-na {1}ma-ti-iʾ-DINGIR DUMU-MEŠ-šu₂ GAL-MEŠ-šu₂ UN-MEŠ KUR-šu₂ SAHAR.ŠUB.BA-a GIM na-ha-lap-ti li-hal-lip EDIN li-ir-pu-du a.a TUK-šu₂-nu re-e-mu ka-bu-ut GUD ANŠE UDU-MEŠ {ANŠE}KUR.RA-MEŠ ina KUR-šu₂ a.a ib-ši {d}IM GU₂.GAL AN-e KI.TIM ina su-un-qi SU.KU₂ hu-šah-hi ša₂ {1}ma-ti-iʾ-DINGIR KUR-su UN-MEŠ KUR-šu₂ liq-qat-ti-ma UZU DUMU-MEŠ-šu₂-nu DUMU.MI₂-MEŠ-šu₂-nu le-ku-lu-ma GIM UZU {UDU}NIM {MI₂}NIM UGU-šu₂-nu li-ṭib ik-kil {d}IM li-za-me-u₂-ma A.AN-MEŠ a-na ik-ki-bi-šu₂-nu liš-ša₂-kin₂ SAHAR-MEŠ a-na KU₂-šu₂-nu qi-ru a-na ŠEŠ₂-šu₂-nu KAŠ₃ ANŠE a-na NAG-šu₂-nu ni-a-ru ana lu-bu-uš-ti-šu₂-nu liš-ša₂-kin₂ ina tub-ki-ni lu ma-a.a-al-šu₂-nu BE-ma {1}ma-ti-iʾ-DINGIR DUMU-MEŠ-šu₂ GAL-MEŠ-šu₂ ša₂ ina a-de-e ša₂ {1}aš-šur-ERIM.GABA MAN KUR-aš-šur i-ha-ṭu-u-ni {LU₂}ENGAR-šu₂ ina EDIN a.a il-sa-a a-la-la ur-qit EDIN lu la E₃-a {d}UTU lu la IGI {MI₂}ha-bi-ti A-ME a.a ih-ba-a A-MEŠ nag-bi x x x x lu ma-ka-al-šu-nu x x x x x lu maš-ti-su-nu x x x x x li-ir-x+x x+x x x x x x x+x x+x x x x x x x x x+x+x x x+x x x x x x x x x x x ma-a ina ta-mit ša₂ {1}aš-šur-ERIM.GABA MAN KUR-aš-šur ni-ih-ti-ṭi šum₂-mu {1}KI.MIN ina a-de-e an-nu-ti ša₂ {1}aš-šur-ERIM.GABA MAN KUR-aš-šur i-ha-ṭu-ni x x x x x la i-da-gal-u-ni x x x x x x x x x x u {URU}NINA KI.MIN x x x x x x x x x x UN-MEŠ KUR-šu₂ x x x x x x x x x la ta-ga-lu-ni šum₂-mu mu-a-tin-ni la mu-at-ka šum₂-mu ba-la-ṭin-ni la ba-laṭ-ka-ni ki-i ša₂ TI.LA ša₂ ZI-MEŠ-ka DUMU-MEŠ-ka GAL-MEŠ-ka ku-nu-ni TI.LA ša₂ {1}aš-šur-ERIM.GABA DUMU-MEŠ-šu₂ GAL-MEŠ-šu₂ la tu₂-ba-ʾu-u-ni aš-šur AD DINGIR-MEŠ na-din LUGAL-ti KUR-ka ana tu₂-ša₂-ri UN-MEŠ-ka ana GIR₃.BAL URU-MEŠ-ka ana DUL-ME E₂-ka ana har-ba-ti lu-tir šum₂-mu {1}KI.MIN ina a-de-e an-nu-ti ša₂ {1}aš-šur-ERIM.GABA MAN KUR-aš-šur ih-ti-ṭi {1}KI.MIN lu {MI₂}ha-rim-tu₂ {LU₂}ERIM-MEŠ-šu₂ lu MI₂-MEŠ GIM {MI₂}ha-rim-tu₂ ina re-bit URU-šu₂-nu nid-nu lim-hu-ru KUR ana KUR lid-hu-šu₂-nu TI ša {1}KI.MIN lu ša₂ {ANŠE}GIR₃.NUN aš₂-ša₂-tu-šu₂ li-tu-tu {d}15 be-lit NITA-MEŠ GAŠAN MI₂-MEŠ {GIŠ}BAN-su-nu li-kim x+x bal-tu-šu₂-nu liš-kun lim-ru-ur bi-kit-su-nu ma-a a-hu-la ma-a ina a-de-e ša₂ {1}aš-šur-ERIM.GABA MAN KUR-aš-šur ni-ih-ti-ṭi šum₂-mu {1}KI.MIN ina a-de-e an-nu-ti ša₂ {1}aš-šur-ERIM.GABA MAN KUR-aš-šur ih-ti-ṭi x x x x x x x x x x x x+x x x x x x x x x x x x x x x x+x x x x x x x x x x x x x x x x+x x a x x x x x x x x x x x x ina IGI MAN-MEŠ-ni mi-x x x x x x x x x sar-ti DINGIR-MEŠ x+x x x x x x x x x x x a-ha-iš x+x x x x x x x x x x x x šum₂-mu {1}KI.MIN ina a-de-e x x x x x x x x KA₂-šu₂ li-pi-hi-ma ku-x+x x x x x x x x x x hab-ba-ti KA₂ ša UN-MEŠ-šu₂ x x x x x x li-ni-la mu-x+x x x x x x x x x x BURU₅{MUŠEN} lit-ba-am-ma KUR-su KU₂ x x x x+x-ma IGI.2-šu₂-nu lu-na-pi-il URU ša₂ 01-lim E₂-MEŠ a-na 01 E₂ li-tur o 01-lim {TUG₂}maš-ku-nu a-na 01 {TUG₂}maš-ki-ni li-tur ina ŠA₃ URU 01 LU₂ a-na di-li-li li-ni-zib {d}aš-šur MAN AN KI tum₃-ma-tu₂-nu {d}a-nu-um an-tum KI.MIN {d}BE {d}NIN.LIL₂ KI.MIN {d}1 {d}dam-ki-na KI.MIN {d}30 {d}NIN.GAL KI.MIN {d}UTU {d}A.A KI.MIN {d}IM {d}ša-la KI.MIN {d}AMAR.UTU {d}zar-pa-ni-tum KI.MIN {d}AG {d}LAL₂ KI.MIN {d}MAŠ {d}ME KI.MIN {d}IB {d}NIN.E₂.GAL KI.MIN {d}za-ba₄-ba₄ {d}BA.U₂ KI.MIN {d}U.GUR {d}la-aṣ KI.MIN {d}DI.KUD {d}NIN.GIR₂.SU KI.MIN {d}hum-hum-mu {d}i-šum KI.MIN {d}GIŠ.BAR {d}PA.TUG₂ KI.MIN {d}15 NIN {URU}ni-na-a KI.MIN {d}INNIN NIN {URU}arba-il₃ KI.MIN {d}IM ša₂ {URU}kur-ba-il₃ KI.MIN {d}IM ša₂ {URU}hal-la-ba KI.MIN {d}IGI.DU a-lik mah-ri KI.MIN {d}7.BI qar-du-ti KI.MIN {d}da-gan o {d}mu-ṣur-u-na KI.MIN {d}mi-il-qar-tu {d}ia-su-mu-na KI.MIN {d}ku₃-ba-ba {d}kar-hu-ha KI.MIN {d}IM {d}x x {d}ra-ma-nu ša {URU}di-maš-qa KI.MIN {d}za-x x x x x x x x
