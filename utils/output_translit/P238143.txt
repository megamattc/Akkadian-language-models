saao/saa08/P238143
dib-bi ša₂ AN.MI ina pi-ia a-na LUGAL be-li₂-ia₂ ul u₂-še-eš-mu a-du-u₂ ma-al-ṭa-ru ku-u₂-mu a-na LUGAL be-li₂-ia₂ al-tap-ra ša₂ AN.MI HUL-šu₂ a-na EN ITI EN UD-mu EN ma-aṣ-ṣar-tum EN taš-ri-tum a-šar u₂-šar-ru-u₂ u₃ a-šar {d}30 AN.MI-šu₂ i-šah-ha-ṭu-ma i-na-as-su-ku HUL-šu₂ an-nu-tum i-mah-ha-ru {ITI}SIG₄ KUR-MAR.TU{KI} u₃ pu-ru-us-su-u₂ a-na ŠEŠ.UNUG{KI} na-din HUL ša₂ UD 14-KAM₂ ša₂ qa-bu-u₂ UD 14-KAM₂ {KUR}NIM.MA{KI} taš-ri-tum a-šar u₂-še-er-ru-u₂ ul ni-i-du mi-ni-tu₂ AN.MI-šu₂ a-na UGU {IM}U₁₈.LU u {IM}MAR.TU il-ta-ha-aṭ HUL ša₂ {KUR}NIM.MA{KI} u KUR-MAR.TU{KI} ul-tu {IM}KUR.RA u {IM}SI.SA₂ KI ša₂ im-mir SIG₅ ša₂ su-bar-tum{KI} u URI{KI}-i gab-bi-šu₂ ša₂ i-ri-mu it-tum ša₂ ma-ta-a-ti gab-bi ši-i 15 {d}30 KUR-URI{KI} 150 {d}30 {KUR}NIM.MA{KI} e-la-a-ti {d}30 KUR-MAR.TU{KI} šap-la-a-ti {d}30 {KUR}SU.BIR₄{KI}  aš₂-šu₂ ma-aṣ-ṣar-tum ša₂ ba-ra-ri-tu x x x x x x ša₂ u₂-ṣa-a x x x gab-bi-šu₂ ša₂ i-ri-mu x x x x x x x x x x x x u mam-ma ka-la-mu la x x x x x x x x x x x x {LU₂}šar-ra-bu i-qab-bi x x x x x x x x x x x x UN-MEŠ ma-a-ti la i-šem-mu-u₂ x x x x x x x x x x {LU₂}GAL-a-ši-pi {LU₂}GAL-a-ši-pi a-ki ša₂ i-le-ʾu-u₂ li-pu-uš x x x x x u₃ ina GAL-MEŠ ša₂ {LU₂}ka-al-du lu-u₂ {LU₂}a-ra-mu x {KUR}x x x x 01-en NUN LUGAL lu-še-en-ni la qip-ti-šu₂ lu-pe-et-tu-šu₂ an-nu-tu it-tum i-mah-ha-ru-ma ŠA₃-bi LUGAL be-li₂-ia₂ i-ṭa-ab ina AN.MI {d}30 {MUL}SAG.ME.GAR GUB-iz a-na LUGAL šu-lum ku-mi-šu₂ kab-tu e-du-u₂ UŠ₂ ina UGU šu-mu a-ga-a LUGAL ma-aʾ-du lu-u₂ ra-hu-uṣ a-di man-nu šu-lum a-na LUGAL i-qab-bu-u₂ ki-i LUGAL i-qep-pi LUGAL DINGIR-MEŠ ša₂ AN-e u KI.TIM šu-lum a-na LUGAL be-li₂-ia₂ il-tap-ra min₃-de-e-ma LUGAL i-qab-bi um-ma LUGAL DINGIR-MEŠ-ma šu-lum il-tap-ra ša₂ {LU₂}šar-ra-bu u₃ ša₂ ru-be₂-e am-me-ni-i am-me-ni-i taš-pu-ra a-na-ku um-ma LUGAL e-li dul-li-šu₂ lu-u₂ e-ti-ik-ma e-li dul-li-šu₂ lu-u₂ ša₂-kin-ma ŠA₃-bi LUGAL be-li₂-ia₂ li-ṭib {d}EN u {d}AG ma-ta-a-ti gab-bi a-na pu-uh LUGAL be-li₂-ia₂ lid-di-nu LUGAL ṭe₃-e-mu il-tak-na-an-ni um-ma EN.NUN-a u₂-ṣur u mim-ma ša₂ ti-du-u₂ qi₂-ba-a en-na mim-ma ša₂ ina pa-ni-ia₂ ba-nu-u₂ u₃ ša₂-lam KUR ina UGU LUGAL be-li₂-ia₂ ṭa-a-bu a-na LUGAL al-tap-ra 02-šu₂ 03-šu₂ ma-al-ṭar ina pa-an LUGAL lil-su-ma LUGAL a-na ŠA₃ dib-bi li-ru-ub LUGAL lu-mi-is-su ša₂ dib-bi ša kit-tum a-na LUGAL be-li₂-ia₂ aš₂-pur ša₂ {1}mun-na-bi-te
