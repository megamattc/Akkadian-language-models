saao/saa08/P237292
1 {MUL}SAG.ME.GAR a-na ŠA₃-bi {d}30 TU su-un-qu ina KUR-MAR.TU GAL₂-ši LUGAL NIM.MA{KI} UŠ₂ IDIM EN-šu₂ i-ba-ru 1 {d}30 {MUL}ŠUL.PA.E₃.A i-rim LUGAL LUGAL-MEŠ KUR₂-MEŠ ŠU.2-su KUR-ad₂ 1 UD 14-KAM₂ {d}30 u {d}UTU KI a-ha-meš IGI-MEŠ KA GI.NA ŠA₃-bi KUR DUG₃-ab DINGIR-MEŠ KUR-URI{KI} a-na da-me-iq-ti i-ha-sa-su bu-lum KUR-URI{KI} par-ga-niš ina EDIN i-rab-bi-ṣu di-iš BURU₁₄ ana EN.TE.NA di-iš EN.TE.NA ana BURU₁₄ uš-ta-bar-ri hu-ud ŠA₃-bi ERIM-ni ŠA₃-bi LUGAL DUG₃-ab 1 30 u 20 šu-ta-tu-u₂ LUGAL KUR ha-si-sa u₂-rap-pa-aš₂ SUHUŠ {GIŠ}GU.ZA-šu₂ u₂-ka-an 1 30 20 ik-šu-dam-ma KI-šu₂ it-ten-tu₂ SI SI i-dir kit-ti ina KUR GAL₂ DUMU KI AD-šu₂ kit-ti i-ta-mi ša₂ {1}ṭa-bi-ia
