saao/saa08/P336499
1 {MUL}SAG.ME.GAR ina {ITI}SIG₄ u₂-qar-rib-ma a-šar {d}UTU ul-ta-pa-a GUB-iz ba-ʾi-il zi-mu-šu₂ SA₅ KUR-šu₂ ki-ma KUR {d}UTU ga-mir DINGIR-MEŠ ze-nu-ti ana KUR-URI{KI} SILIM-MEŠ A.AN ṭuh-di A.KAL si-id-ru-ti ina KUR-URI{KI} GAL₂-MEŠ ŠE u {ŠE}GIŠ.I₃ i-ma-id-ma KI.LAM 01 qa-TA.AM₃ a-na 01 GUR SUM-in DINGIR-MEŠ ina AN-e ina man-zal-ti-šu₂-nu GUB-MEŠ BARAG-MEŠ-šu₂-nu ṭuh-du IGI-MEŠ 1 {MUL}SAG.ME.GAR ina še-er-ti ik-tu-un LUGAL-MEŠ KUR₂-MEŠ SILIM-MEŠ 1 {MUL}SAG.ME.GAR ŠE.ER.ZI IL₂-ši LUGAL ša₂-lim ŠA₃-bi KUR DUG₃-ab 1 {MUL}SAG.ME.GAR ba-ʾi-il LUGAL a-ša-ri-du-tu₂ DU-ak 1 {d}GAM₃ ŠE.ER.ZI IL₂ SUHUŠ AŠ.TE GIN-an 1 {d}SAG.ME.GAR ina KASKAL šu-ut {d}a-nim IGI A.KAL GAL₂-ma BURU₁₄ KUR SI.SA₂ ša {1}bu-ul-lu-ṭu
