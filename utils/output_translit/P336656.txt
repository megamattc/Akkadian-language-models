saao/saa08/P336656
1 ina {ITI}BARAG UD 01-KAM₂ li-te-lil li-te-bi-ib {NA₄}ZA.GIN₃.DURU₅ ina I₃.GIŠ hal-ṣi TU₅ U₂.IN.NU.UŠ ina ŠA₃ KAŠ I₃.GIŠ ŠUB-di it-ta-nap-ša-aš₂ x KUŠ.še-ni GADA liš-kun TUG₂ eš-ši lil-la-biš {NA₄}ZA.GIN₃.DURU₅ ina TUG₂.SIG₂-ka HE₂.KEŠ₂-as a-na E₂ {LU₂}MUŠEN.DU₃ DU-ma 02 TU.MUŠEN-MEŠ NITA u MI₂ ina IGI {d}UTU ta-da-an-ši-na-ti ki-ma DINGIR AŠ₂ KUR {d}UTU DI.KUD AN-e u KI.TIM at-ta-ma up-ni dan-na-ti ša₂ DINGIR u {d}15 LUGAL IDIM u NUN šup-ṭi-ra NITA ana {d}UTU.E₃ {d}UTU.E₃ MI₂ ana {d}UTU.ŠU₂.A u₂-maš-šar KU₆ ta-bar-ma UH₂-su a-na KA KU₆ ŠUB-di KU₆ x x KU₆ ma-mit x x ana ZU.AB šu-rid NIG₂.NA {ŠEM}LI ina IGI {d}UTU GAR-an KAŠ.SAG BAL-qi₂ GA ZAG u KAB ša KA₂-šu₂ BAL-qi₂ NINDA ZIZ₂.AM₃ UZU GUD UDU KU₂ KAŠ ZIZ₂.AM₃ NAG DINGIR LUGAL IDIM u NUN e-ma DUG₄.GA-u ka-liš ma-gir e-ma DU-ku ki-ma DINGIR ni-iz-mat ŠA₃-šu₂ KUR-ad₂ ki-ma {d}UTU ZALAG₂-ir MAŠ₂.MI-šu₂ SIG₅-MEŠ TI.LA ut-tar  ina KISAL a-šar ANŠE.KUR.RA GUB-zu {GI}DU₈ KEŠ₂-as EN₂ UD GIBIL.BI KIN.NAM ŠID-nu  ša {1}{d}15-MU-KAM-eš
