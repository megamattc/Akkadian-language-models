saao/saa08/P237949
x x x x x x x-lum KUR₂-MEŠ x x x A.KAL-ME ina IDIM GAL₂-ME 30 AN.MI EN.NUN-AN.USAN x x x x+x x x x x AN.MI LUGAL URI{KI} LUGAL GAL UŠ₂ 1 AN.MI GAR-ma {IM}SI.SA₂ DU DINGIR-MEŠ ana KUR ARHUŠ TUK-MEŠ 1 30 ad-riš E₃-a A.MA.RU IŠ-ti GAR-an 1 30 ad-riš E₃-ma u id-lip NIG₂.HA.LAM.MA KUR DU₃.A.BI 1 30 ad-riš E₃-ma GIM ṭe₃-em AN-e GAR LUGAL KUR.KUR ina ŠI.ŠI u₂-šam-qat DINGIR-MEŠ KUR.KUR ina ŠI.ŠI u₂-šam-qa-tu 1 30 ina {ITI}SIG₄ a-dir {d}IM EGIR MU BURU₁₄ KUR RA-iṣ 1 ina {ITI}SIG₄ AN.MI EN.NUN-AN.USAN GAR ZI-ut KU₆-HI.A u BURU₅-HI.A 1 ina {ITI}SIG₄ UD 14-KAM₂ AN.MI GAR LUGAL ga-mi-ru ša₂ MU TUK UŠ₂-ma DUMU-šu₂ ša₂ ana NAM.LUGAL la zak-ru AŠ.TE DIB-ma {MI₂}KUR₂-MEŠ GAL₂-MEŠ 1 ina {ITI}SIG₄ TA UD 01-KAM₂ EN UD 30-KAM AN.MI GAR AN.MI LUGAL URI{KI} A.KAL kiš-ša₂-ti GAL₂-ma BURU₁₄ KUR {d}IM RA-iṣ x x x x ERIM ŠUB-ut BE-ma ana DI-mu LUGAL URU u UN-MEŠ-šu₂ DU₃-ma DI nu-šur-re-e ŠE ina BUR₂-ti ina MU BI GAL₂-ši 1 ina {ITI}SIG₄ UD 14-KAM₂ AN.MI GAR-ma DINGIR ina |KA×MI|-šu₂ x x x x x ZI-ma EN EN.NUN-MURUB₄.BA TAG-ut |KA×MI|-šu₂ IGI-ma {IM}SI.SA₂ ina ŠU.2-ka tu-kal ina ŠA₃ ana ŠEŠ.UNUG{KI}-ma u LUGAL ŠEŠ.UNUG{KI} EŠ.BAR SUM ŠEŠ.UNUG{KI} SU.KU₂ IGI UŠ₂-MEŠ i-man-du LUGAL ŠEŠ.UNUG{KI} DUMU-šu₂ i-hab-bil-šu₂-ma DUMU ha-bil AD-šu₂ {d}UTU KUR-su-ma ina KI.HUL AD-šu₂ UŠ₂ DUMU-LUGAL DUMU-LUGAL ša₂ ana NAM.LUGAL la zak-ru AŠ.TE DIB-bat  1 AN.MI EN.NUN-AN.USAN a-na NAM.UŠ₂-MEŠ 1 UD.DUG₄.GA EN.NUN-AN.USAN a-na ITI 03-KAM₂ UD 10-KAM {ITI}SIG₄ KUR-MAR.TU UD 14-KAM₂ {KUR}NIM EN.NUN-AN.USAN KUR-URI{KI} x x x x x-is ana LUGAL DI-mu  ša₂ {1}a-ša₂-ri-du
