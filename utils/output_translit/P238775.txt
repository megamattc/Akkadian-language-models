saao/saa08/P238775
{MUL}UDU.IDIM.SAG.UŠ ina ŠA₃ {MUL}zi-ba-ni-tum ina pa-an {MUL}GIR₂.TAB u₂-zu-uz-zu ul-tu {MUL}zi-ba-ni-tum a-na ŠA₃ {MUL}GIR₂.TAB il-lak x x x x HUL šu-u₂ a-na LUGAL be-li₂-ia al-tap-ra x x UD x-KAM UD HUL.GAL₂ x x x x-tum u ši-ib-ṭu LUGAL be-li₂ KA₂ la uṣ-ṣu ma-aṣ-ṣar-ti ša₂ ra-ma-ni-šu₂ la-pa-an si-hi u ba-ar-ti li-iṣ-ṣur a-di x x ul-tu ŠA₃ {MUL}GIR₂.TAB x x x x uṣ-ṣu-u₂ ki-i pa-an LUGAL mah-ru pi-ši-ir-šu x x x x-šu₂ a-na LUGAL lu-uš-pur x x x x-u₂ lu-uš-ṭur-ma x x x x x x la x x  {d}EN u {d}AG a-na LUGAL be-li₂-ia lik-ru-bu LUGAL be-li₂-a li-ba-al-liṭ-an-ni x x x x x-ti ina UGU {GIŠ}BANŠUR-ia x x x x x ul az-zi-iz x x x x muš-ki-nu a-na-ku x x x x a-ga-a u₂-zu-za-ku-ma EN.NUN ša₂ LUGAL be-li₂-ia a-na-ṣa-ri  ša₂ {1}TUK-ši-DINGIR ARAD ša₂ LUGAL IGI-u
