saao/saa08/P237852
1 {ITI}ŠE UD 14-KAM₂ AN.MI 30 GAR-an  1 ina {ITI}ŠE UD 14-KAM₂ AN.MI EN.NUN-AN.USAN {d}30 GAR-ma EŠ.BAR-šu₂ a-na LUGAL KI.ŠAR₂.RA ŠEŠ.UNUG{KI} u₃ MAR.TU{KI} i-nam-din  ina AN.MI 30 {MUL}SAG.ME.GAR u {MUL}dil-bat NU GUB-MEŠ  1 ina {ITI}ŠE AN.MI 30 GAR LUGAL NIM.MA{KI} UŠ₂ 1 ina {ITI}ŠE AN.MI EN.NUN-AN.USAN GAR HUL-tim KUR-URI{KI}  1 ina {ITI}ŠE TA UD 01-KAM₂ EN UD 30-KAM₂ AN.MI GAR BALA LUGAL TIL {MI₂}KUR₂ ina KUR GAL₂-ši  šum-ma ana DI LUGAL URU u UN-MEŠ-šu₂ DU₃-ma DI-MEŠ ina IGI MU A.KAL DU-ma A.MAH-MEŠ KUD-MEŠ  GIM {d}30 AN.MI iš-tak-nu LUGAL liš-pur-ma a-na pu-hi LUGAL A.MAH-MEŠ i-na KUR-URI{KI} i-na mu-ši lu-bat-ti-iq mam-ma la i-šem-mi  ša₂ {1}{d}U.GUR-KAR-ir
