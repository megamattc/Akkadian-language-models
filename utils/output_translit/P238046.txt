saao/saa08/P238046
1 {MUL}dil-bat ina {ITI}SIG₄ IGI-ir ŠUB-tum {LU₂}KUR₂  1 {MUL}dil-bat ina EN.TE.NA ina {d}UTU.E₃ ina BURU₁₄ ina {d}UTU.ŠU₂.A nap-hat LUGAL-MEŠ KUR₂-MEŠ SILIM-MEŠ BURU₁₄ KUR SI.SA₂ KUR NINDA-HI.A DUG₃.GA KU₂ taš-mu-u₂ u sa-li-mu ka-liš GAR-an  1 {MUL}dil-bat MUL-ša₂ ih-ru-um-ma IGI-ir LUGAL KUR TI.LA ur-rak  1 {MUL}UZ₃ a-na {MUL}AL.LUL TE taš-mu-u₂ u sa-li-mu ina KUR GAL₂-ši DINGIR-MEŠ ana KUR ARHUŠ TUK-MEŠ iš-pi-ku SUD-MEŠ DIRI-MEŠ BURU₁₄ KUR SI.SA₂ GIG AN.TI.LA ina KUR GAL₂-MEŠ DINGIR-MEŠ GAL-MEŠ aš₂-rat KUR uš-ša₂-ru E₂-MEŠ DINGIR-MEŠ GAL-MEŠ u₂-ta-ad-da-ša₂ {MUL}dil-bat ana {MUL}AL.LUL TE-ma  1 x x x x x-MEŠ it-ta-na-an-bi-ṭu x x x x MU-MEŠ {MI₂}SIG₅-MEŠ ul-tu E₂.KUR E₃-a x x x x x {d}5.1.1 uk-ta-nu ša₂ {1}{d}U.GUR-KAR-ir
