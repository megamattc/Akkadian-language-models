saao/saa09/P333952
x x x x x x dan-ni-te x x x x x rap-šat x x x x KI dan ni {1}aš-šur-PAB-AŠ LUGAL KUR.KUR la ta-pa-lah₃ ai-ʾu ša₂-a-ru ša i-di-ba-ka-a-ni a-qa-pu-šu₂ la ak-su-pu-u-ni na-ka-ru-te-ka ki-i ša₂-ah-šu-ri ša {ITI}SIG₄ ina IGI GIR₃.2-MEŠ-ka i-tan-ga-ra-ru {d}GAŠAN GAL-tu₂ a-na-ku a-na-ku {d}15 ša {URU}arba-il₃ ša na-ka-ru-te-ka ina IGI GIR₃.2-MEŠ-ka ak-kar-ru-u-ni ai-u₂-te di-ib-bi-ia ša aq-qa-ba-kan-ni ina UGU-hi la ta-zi-zu-u-ni a-na-ku {d}15 ša {URU}arba-il₃ na-ka-ru-te-ka u₂-ka-a-ṣa a-da-na-ka x a-na-ku {d}15 ša {URU}arba-il₃ ina pa-na-tu-u-ka ina ku-tal-li-ka a-la-ka la ta-pa-lah₃ at-ta ina ŠA₃-bi mu-gi a-na-ku ina ŠA₃-bi u₈-u-a a-ta-ab-bi u₂-šab ša pi-i {1}{d}15-la-ta-ši-ia-aṭ DUMU {URU}arba-il₃ LUGAL KUR-aš-šur la ta-pa-lah₃ na-ak-ru ša MAN KUR-aš-šur a-na ṭa-ba-ah-hi a-da-na ina E₂-re-du-te-ka E₂-re-du-te-ka u₂-ta-qa-an-ka u₂-ra-ba-ak-ka x x x GAL-tu a-na-ku a-na-ku {d}15 ša {URU}arba-il₃ x x x x x TA@v ŠA₃-bi-šu₂ x x x x x x x+x-šu₂ x x x+x x x x x x x ai-ʾu x+x x x x x x la aš₂-me-ka na-ka-ru-te ina si-ga-ra-te sa-al-mu-ti ina ma-da-na-ti x x na-kar{ar}-ka ina ŠA₃ qa-ra-bi e-da-ni-ʾe ak-ta-ša₂-ad u₂-ta-ki-il-ka la uš-ba-ku ša pi-i {MI₂}si-in-qi-ša₂-a-mur DUMU.MI₂ {URU}arba-il₃ ri-i-ša₂-ak TA@v {1}aš-šur-PAB-AŠ LUGAL-ia ri-i-ši {URU}arba-il₃ ša pi-i {MI₂}re-mu-te-al-la-te ša {URU}da-ra-a-hu-u-ia ša bir-ti KUR-MEŠ-ni la ta-pa-lah₃ {1}aš-šur-PAB-AŠ a-na-ku {d}EN is-si-ka a-da-bu-bu {GIŠ}UR₃-MEŠ ša ŠA₃-bi-ka a-ha-ri-di ki-i {MI₂}AMA-ka tu-šab-šu-ka-ni 60 DINGIR-MEŠ GAL-MEŠ is-si-ia it-ti-ti-su it-ta-ṣar-u-ka {d}30 ina ZAG-ka {d}UTU ina 150-ka 60 DINGIR-MEŠ GAL-MEŠ ina bat-ti-bat-ti-ka i-za-zu MURUB₄-ka ir-tak-su ina UGU a-me-lu-ti la ta-tak-kil mu-tu-uh IGI.2-MEŠ-ka a-na a.a-ši du-gul-an-ni a-na-ku {d}15 ša {URU}arba-il₃ aš-šur is-si-ka u₂-sa-lim ṣe-he-ra-ka a-ta-ṣa-ak-ka la ta-pa-lah₃ na-i-da-a-ni ai-ʾu šu-u₂ na-ak-ru ša i-di-ba-kan-ni a-na-ku qa-la-ku-u-ni ur-ki-u₂-te lu-u ki-i pa-ni-u-te a-na-ku {d}PA EN qar-ṭup-pi na-i-da-a-ni ša pi-i {MI₂}ba-ia-a DUMU {URU}arba-il₃ ku-x x x x x x x x x a-na-ku a-x x x x at-ta tal-x x x x a-na-ku {d}NIN.LIL₂ x ša pi-i {MI₂}DINGIR-sa-a-mur {URU}ŠA₃-URU-a.a a-na-ku {d}15 ša {URU}arba-il₃ {1}aš-šur-PAB-AŠ MAN KUR-aš-šur ina {URU}ŠA₃-URU {URU}NINA {URU}kal-ha {URU}arba-il₃ UD-MEŠ ar-ku-u-te MU.AN.NA-MEŠ da-ra-te a-na {1}aš-šur-PAB-AŠ LUGAL-ia a-da-an-na o sa-ab-su-ub-ta-ka ra-bi-tu a-na-ku mu-še-niq-ta-ka de-iq-tu₂ a-na-ku ša UD-me ar-ku-te MU.AN.NA-MEŠ da-ra-te {GIŠ}GU.ZA-ka ina KI.TA AN-e ra-bu-te uk-ti-in ina ma-si-ki ša KUG.GI ina MURUB₄ AN-e a-ha-ri-di nu-ur ša il-me-ši ina IGI {1}aš-šur-PAB-AŠ MAN KUR-aš-šur u₂-ša₂-na-ma-ra ki-i a-ge-e ša SAG.DU-ia a-ha-ri-su la ta-pa-lah₃ LUGAL aq-ṭi-ba-ak la as-li-ka u₂-ta-ki-il-ka la u₂-ba-aš₂-ka ID₂ ina tu-qu-un-ni u₂-še-ba-ar-ka {1}aš-šur-PAB-AŠ ap-lu ke-e-nu DUMU {d}NIN.LIL₂ ha-an-ga-ru ak-ku ina ŠU.2-ia {LU₂}KUR₂-MEŠ-ka u₂-qa-at-ta {1}aš-šur-PAB-AŠ MAN KUR-aš-šur ka-a-su ša₂ ma-lu-u qi-il-te ka-la-pu ša 02 GIN₂ {1}aš-šur-PAB-AŠ ina {URU}ŠA₃-URU UD-MEŠ ar-ku-u-ti MU-MEŠ da-ra-a-ti a-da-nak-ka {1}aš-šur-PAB-AŠ ina ŠA₃-bi {URU}arba-il₃ a-ri-it-ka de-iq-tu₂ a-na-ku {1}aš-šur-PAB-AŠ DUMU.UŠ ke-e-nu DUMU {d}NIN.LIL₂ hi-is-sa-at-ka ha-sa-ku ar-ta-am-ka a-dan-niš ina ki-zir-ti-ka ina AN-e GAL-MEŠ u₂-kal-ka ina ZAG-ka qut-ru u₂-qa-at-tar ina KAB-ka IZI u₂-ša₂-haz LUGAL-tu₂ ina UGU x x x da-aʾ-x x ina UGU da-x x x TA@v pa-ni-šu₂ la i-ma-har ka-kiš-a-ti pu-uš-ha-a-ti ša₂ i-da-ba-bu-u-ni ina IGI GIR₃.2-šu₂ u₂-bat-taq-šu₂-nu at-ti at-ti-ma LUGAL šar-ri-ma ša pi-i {MI₂}15-EN-da-i-ni še-lu-tu ša LUGAL a-na-ku {d}be-let-arba-il₃ a-na AMA-LUGAL AMA-LUGAL ki-i ta-hu-ri-ni-ni ma-a ša ZAG ša šu-me-li ina su-ni-ki ta-sak-ni ma-a ia-u₂ ṣi-it-ŠA₃-bi-ia ṣi-it-ŠA₃-bi-ia EDIN tu-sar-pi-di u₂-ma-a LUGAL la ta-pa-lah₃ LUGAL-tu₂ ik-ku-u da-na-nu ik-ku-u-ma ša pi-i {MI₂}NIN-AD-ša₂ DUMU.MI₂ {URU}arba-il₃ DI-mu a-na {1}aš-šur-PAB-AŠ MAN KUR-aš-šur {d}15 ša₂ {URU}arba-il₃ a-na EDIN ta-at-tu-ṣi šul-mu a-na mu-ri-ša₂ a-na bi-rit URU ta-sap-ra a-na u₂-ṣe-e-ša₂ ša₂ u₂-x x x x {LU₂}x x x x x mu-x+x x x x x ki-i x x x x x x x+x x x x x x la ta-pa-lah₃ {1}aš-šur-PAB-AŠ a-na-ku {d}be-let-{URU}arba-il₃ {1}aš-šur-PAB-AŠ ša₂ ina DUG₃.GA {d}15 ša₂ {URU}arba-il₃ ha-bu-un-šu₂ tu-mal-lu-u-ni da-ba-bu pa-ni-u ša₂ a-qa-ba-kan-ni ina UGU-hi la ta-zi-zi u₂-ma-a ina UGU ur-ki-i ta-za-az-ma na-ʾi-da-an-ni ki-i UD-mu i-ši-ṣu-u-ni zi-qa-a-ti lu-ki-il-lu ina pa-ni na-ʾi-da-an-ni ni-ir-ri-ṭu TA@v ŠA₃ E₂.GAL-ia u₂-še-ṣa ak-lu taq-nu ta-kal A-MEŠ taq-nu-ti ta-ša₂-at-ti ina ŠA₃-bi E₂.GAL-ka ta-taq-qu-un DUMU-ka DUMU-DUMU-ka DUMU-DUMU-ka LUGAL-u-tu₂ ina bur-ki ša₂ {d}MAŠ u₂-pa-aš₂ ša pi-i {1}la-da-gil₂-DINGIR DUMU {URU}arba-il₃
