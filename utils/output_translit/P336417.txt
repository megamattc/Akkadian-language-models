saao/saa08/P336417
1 30 ina la si-ma-ni-šu₂ uh-hi-ra-ma NU IGI.LAL te-be₂-e URU kiš-ša₂-ti  UD 15-KAM₂ i-rab-bi-ma UD 16-KAM₂ KI {d}UTU IGI-ma  1 {MUL}ṣal-bat-a-nu {MUL}UDU.IDIM is-sa-na-ah-hur ŠE-im iq-qir 1 {MUL}UGA{MUŠEN} KASKAL {d}UTU KUR-ud GAN₂.BA TUR-ir ma-hi-ru ša₂-ni-iš ri-ig-mu GAR-an  an-nu-ti di-ib-bi a-na KUR-URI{KI} {MUL}ṣal-bat-a-nu er-bi u₂-ba-ni TA IGI {MUL}UDU.IDIM.SAG.UŠ pa-a-te la iṭ-hi ina UGU-hi la ik-šu-ud at-ta-as-ha mi₃-i-nu hi-iṭ-ṭu NAM.BUR₂.BI-šu₂ lu e-pi-iš  1 30 UD 16-KAM₂ IGI LUGAL SU.BIR₄{KI} i-dan-nin-ma ma-hi-ra la i-ra-aš₂-ši  1 30 TUR₃ NIGIN-ma {MUL}UDU.IDIM ina ŠA₃-šu₂ GUB-iz hab-ba-a-tum in-na-an-da-ru 1 30 TUR₃ NIGIN-ma {MUL}ṣal-bat-a-nu ina ŠA₃-šu₂ GUB-iz ZAH₂ MAŠ₂.ANŠE NIG₂.ZI.GAL₂ EDIN.NA gur-ru TUR me-re-šu₂ ZU₂.LUM.MA NU SI.SA₂-MEŠ KUR-MAR{KI} TUR 1 30 TUR₃ NIGIN-ma {MUL}AŠ.GAN₂ ina ŠA₃-šu₂ GUB-iz nu-šur-ru-u ŠE-im  {MUL}AŠ.GAN₂ {MUL}AB.SIN₂ ša {1}ba-la-si-i {MUL}ṣal-bat-a-nu TA@v ŠA₃ an-ni-i-e i-pat-ti il-lak ina IGI {MUL}UDU.IDIM.SAG.UŠ {d}30 ina {ITI}BARAG UD-mu u₂-šal-lam
