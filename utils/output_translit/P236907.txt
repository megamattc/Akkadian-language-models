saao/saa08/P236907
1 AN-e SA₅ ma-hi-iṣ HE₂.GAL₂ ina KUR GAL₂-ši  {1}ṣil-la-a ina ŠU.2 {1}GAR-MU il-tap-ra um-ma ana mi-tu-tu a-na-ad-di-ka um-ma mi-nam-ma ta-qab-bi um-ma {1}ṣil-la-a NIG₂.ŠID-ia it-ta-ši um-ma {1}mun-na-bit-tum {LU₂}mu-kin-ni-ka u {d}EN x x {LU₂}EN-di-ni-ia₂ {LU₂}EN-di-ni-ia₂ {LU₂}mu-kin-nu mi-nu-u₂ ina ŠA₃ NIG₂.ŠID-ia₂ ma-la iš-šu₂-u₂ ki-i la me-du-u₂ mim-ma ma-la ina pa-an LUGAL ad-bu-bu u i-ba-aš₂-ši ša₂ a-na LUGAL la aq-bu-u₂ gab-bu it-ta-ši ŠU.2-a ina E₂ AD-ia₂ ul-te-li u ka-a.a-ma-nu ni-ik-la-a-tum u₂-nak-ka-la ana UGU nap-ša₂-ti-ia₂ i-dab-bu-ub LUGAL EN la u₂-maš-šar-an-ni  ša₂ {1}za-kir
