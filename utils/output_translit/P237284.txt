saao/saa08/P237284
UD 01-KAM₂ a-na LUGAL al-tap-ra um-ma UD 14-KAM {d}30 it-ti {d}UTU in-nam-mar UD 14-KAM₂ {d}30 u₃ {d}UTU it-ti a-ha-meš IGI-MEŠ KA GI.NA ŠA₃ KUR DUG₃-ab DINGIR-MEŠ KUR-URI{KI} ana {MI₂}SIG₅ i-ha-as-sa-su hu-ud ŠA₃ UN-MEŠ GAR-an bu-lum KUR-URI{KI} par-ga-niš ina EDIN NA₂-iṣ  1 {d}30 {d}UTU ik-šu-dam-ma KI-šu₂ it-ten-ta SI SI i-dir ina KUR kit-ti GAL₂-ši-ma DUMU KI AD-šu₂ kit-ti i-ta-mi UD 14-KAM₂ {d}30 it-ti {d}UTU IGI.LAL-ma  1 {d}30 u₃ {d}UTU šu-ta-tu-u₂ LUGAL KUR uz-na DAGAL-aš₂ UD 14-KAM₂ {d}30 it-ti {d}UTU IGI.LAL-ma  ša₂ {1}{d}U.GUR-KAR-ir
