saao/saa08/P237247
1 30 u₃ {d}UTU šu-ta-tu-u₂ LUGAL KUR uz-na DAGAL-aš₂ LUGAL SUHUŠ {GIŠ}GU.ZA-šu₂ GI.NA  1 UD 14-KAM₂ {d}30 u {d}UTU KI a-ha-meš IGI-MEŠ KA KUR GI.NA ŠA₃ KUR DUG₃-ab ŠA₃ LUGAL DUG₃-ab DINGIR-MEŠ KUR-URI{KI} ana SIG₅-tim i-has-sa-su hu-ud ŠA₃-bi UN-MEŠ GAR-an bu-lum KUR-URI{KI} par-ga-niš ina EDIN NA₂-iṣ 1 30 UD 14-KAM₂ IGI-ma SIG₅ KUR-URI{KI} HUL {KUR}NIM.MA{KI} u MAR.TU{KI}  LUGAL be-la-a la i-qab-bi um-ma IM.DIRI ak-ka-a-ʾi-i ta-mur mu-ši a-ga-a a-ṣu-u₂-šu₂ ša₂ a-mur ina ŠA₃-bi UD-mu i-ṣu it-ta-ṣa-a qaq-qar-šu₂ ša₂ ina ŠA₃-bi in-nam-ma-ru ik-ta-šad i-da-at ša₂ a-ma-ru ši-i ša₂ še-e-ri ki-i UD-mu pe-tu-u₂ LUGAL im-mar 01-en KASKAL.GID₂ UD-mu it-ti {d}UTU iz-za-az ša₂ {1}{d}AG-BA-ša₂ DUMU BAR₂.SIPA{KI}
