saao/saa08/P237303
1 30 UD 01-KAM₂ IGI-ir KA GI.NA ŠA₃-bi KUR DUG₃-ab 1 UD-mu ana ŠID-MEŠ-šu₂ GID₂.DA BALA UD-MEŠ GID₂.DA-MEŠ 1 30 ina IGI.LAL-šu₂ AGA a-pir LUGAL SAG.KAL-tu₂ DU-ak  {d}aš-šur {d}UTU {d}AG {d}AMAR.UTU {KUR}ku-u₂-ši u {KUR}mi-ṣir a-na ŠU.2 LUGAL be-li₂-ia ki-i im-nu-u₂ ina e-mu-qu ša₂ LUGAL be-li₂-ia x x x hu-bu-us-su-nu ih-tab-tu-nu x x x+x E₂-nak-kan-da-šu₂-nu E₂-nak-kan-da-šu₂-nu ma-la ba-šu-u₂ ana {URU}ni-na-{a}KI šu-bat LUGAL-u₂-ti-ka ul-te-ri-bu x x x hu-bu-us-su-nu a-na ARAD-MEŠ-šu₂ x x x ki-i pi-i an-nim-ma {d}UTU u {d}AMAR.UTU {KUR}gi-mir-ra-a.a {LU₂}man-na-a.a {LU₂}KUR₂-MEŠ ma-la la-pa-an LUGAL la pal-hu a-na ŠU.2 LUGAL be-li₂-ia lim-nu-u₂ hu-bu-us-su-nu LUGAL be-li₂-a li-ih-bu-ti KUG.UD KUG.GI x x x E₂-nak-kan-da-šu₂-nu E₂-nak-kan-da-šu₂-nu ma-la ba-šu-u₂ x x-šu₂-nu lu tal-la-ka im-ma-x+x x x x x tal-la-ka-ti a-na ni-ri x x x LUGAL be-li₂-ia x x+x-bi DUG₃-ub UZU-MEŠ DUG₃-ub ŠA₃-bi {GIŠ}GU.ZA ša₂ ki-na-a-ti a-na da-riš a-na UD-MEŠ u₃ MU.AN.NA-MEŠ o GID₂.DA-MEŠ a-na LUGAL be-li₂-ia u₃ NUMUN-šu₂ lid-di-nu  ša₂ {1}{d}AG-iq-bi
