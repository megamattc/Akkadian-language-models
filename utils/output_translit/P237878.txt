saao/saa08/P237878
1 {d}30 ina la si-ma-ni uh-hi-ram-ma NU IGI te-be₂-e URU kiš-ša₂-tu₂ UD 16-KAM₂ IGI-ma 1 {d}30 NU IGI DINGIR-MEŠ GALGA KUR ana HUL-tim GALGA-MEŠ ša₂ UD 14-KAM₂ UD 15-KAM₂ DINGIR KI DINGIR NU IGI-ru 1 {d}30 ina {ITI}KIN lu-u₂ UD 14-KAM₂ lu-u₂ UD 15-KAM KI {d}UTU NU IGI UR.A-MEŠ IDIM-MEŠ A.RA₂ KUD-MEŠ 1 {d}30 u {d}UTU UD.DA-su-nu du-ʾu-u₂-mat LUGAL KI KUR-šu₂ u UN-MEŠ-šu₂ ze-ni i-na 01-en ITI {d}30 u {d}UTU AN.MI GAR-MEŠ-ma ša₂ UD 14-KAM ITI-us-su DINGIR KI DINGIR NU IGI-ru 1 UD 16-KAM₂ {d}30 u {d}UTU KI a-ha-meš IGI-MEŠ LUGAL ana LUGAL {MI₂}KUR₂ KIN LUGAL ina E₂.GAL-šu₂ ana ŠID ITI u₂-ta-sar GIR₃ KUR₂ ana KUR-šu₂ GAR-an KUR₂ ina KUR-šu₂ šal-ṭa-niš DU-MEŠ 1 KI.MIN LUGAL SU.BIR₄{KI} i-dan-nin-ma GABA.RI NU TUK-ši  a-na UGU ta-ma-ra-a-ti a-gan-na-a-ti ša₂ {d}30 LUGAL la i-ša₂-ṭu lu-u₂ NAM.BUR₂.BI lu-u₂ mim-ma dul-lu ša₂ a-na UGU-hi qer-bu LUGAL li-pu-uš  ša₂ {1}mun-na-bi-tu
