saao/saa08/P336434
1 30 TUR₃ NIGIN-ma {MUL}AL.LUL ina ŠA₃-šu₂ GUB-iz LUGAL URI{KI} TI.LA ur-rak  mu-šu an-ni-u₂ TUR₃ NIGIN la ik-ṣur  1 {d}30 GIŠ.HUR NIGIN AN.MI GAR-an  AN.MI du-luh-hu-u  mu-šu an-ni-u₂ GIŠ.HUR NIGIN la ik-ṣur  1 {MUL}dil-bat a-na {MUL}GIR₂.TAB TE-hi TU₁₅-MEŠ NU DUG₃.GA-MEŠ a-na KUR il-la-ku ša₂-ra-a-ni la ṭa-bu-u-ti {d}IM A.AN-MEŠ-šu₂ {d}E₂.A nag-bi-šu₂ ana KUR gu-ti-e i-nam-din  ki-ma a-na {MUL}GABA-GIR₂.TAB iṭ-ṭi-hi a-ki an-ni-e in-na-sa-ha u₂-ma-a u₂-di-na ina ŠA₃-bi la i-qar-rib ki-ma iq-ṭi-ri-ib la i-ṭa-ah-hi i-pa-at-ti et-ti-iq {MUL}UDU.IDIM-MEŠ a-ki ha-an-ni-e MUL-MEŠ-šu₂-nu ša ina IGI KASKAL-šu₂-nu ina UGU-hi-šu₂-nu et-ti-qu  1 {MUL}A.EDIN ana MUL.MUL KUR-ud {d}IM RA-iṣ  {MUL}ṣal-bat-a-nu ina UGU {MUL}KU₆-AN-e x x x ri-ih-ṣi la iq-ri-ib TA@v pa-ni-šu₂ ip-ti-e-ti x še x+x x x x x x x a x+x x x x x x x x
