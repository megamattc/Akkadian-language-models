saao/saa08/P336529
{MUL}ṣal-bat-a-nu {MUL}AL.LUL ik-ta-šad ina ŠA₃-šu₂ e-ta-rab ma-ṣar-tu at-ta-ṣar la in-ne₂-mid la i-zi-iz KI.TA il-ta-pat il-lak u₂-ṣu-um-ma re-e-he a-na a-ma-ri ki-ma it-tu-ṣi pi-šir₃-šu₂ ana LUGAL EN-ia₂ a-šap-pa-ra  is-su-ri me-me-e-ni ana LUGAL EN-ia₂ i-šap-pa-ar ma-a 1 {MUL}MIN₃-ma ana {MUL}AL.LUL TE NUN UŠ₂ ki-ma it-te-mid it-ti-ti-iz šu-u-tu₂ i-lap-pat lum-nu ša KUR-URI{KI} šu-u₂ o  is-su-ri me-me-e-ni ana LUGAL EN-ia₂ i-šap-pa-ra ma-a 1 {d}UDU.IDIM ina MURUB₄ ti-ib ša₂-a-ri i-x x LUGAL SU.BIR₄{KI} BA.UŠ₂ šu-mu an-ni-u si-li-a-te šu-u-tu₂ LUGAL be-li₂ ina UGU ŠA₃-šu₂ la i-šak-kan-šu₂  mu-šu an-ni-u {d}IM GU₃-šu₂ it-ti-di  1 ina {ITI}NE {d}IM GU₃-šu₂ ŠUB UD ŠU₂-up AN ŠUR-nun NIM.GIR₂ ib-riq₂ A.KAL-MEŠ ina IDIM LA₂-MEŠ 1 ina UD-me la er-pi {d}IM is-si da-um-ma-tu₂ SU.KU₂ ina KUR GAL₂-ši  ša {1}ak-kul-la-ni
