saao/saa08/P238776
1 ina {ITI}APIN {d}IM GU₃-šu₂ ŠUB-di-ma UD-mu ŠU₂-up AN ŠUR {d}TIR.AN.NA GIL NIM.GIR₂ ib-riq IDIM SIG-u₂ ŠUB-ut  EN LUGAL-MEŠ la i-qab-bi um-ma x x x x x x it-tu ki-i tal-li-ka la taš-pu-ra x+x x x x x x x ma a-na {LU₂}SAG-MEŠ ki-i ad-di-nu ul x x x+x ha x in-ni LU₂ kab-tu e-du-u₂ ša₂ iq-bu-u₂ ul x x x x x a-na UGU-hi mam-ma ša₂-nam-ma x  1 {d}ŠAR₂.UR₄ u {d}ŠAR₂.GAZ ša₂ {MUL}zi-qit {MUL}GIR₂.TAB it-tan-na-an-bi-ṭu {GIŠ}TUKUL-MEŠ KUR-URI{KI} ZI-MEŠ zi-qit {MUL}GIR₂.TAB EN GAL-u₂ {MUL}PA.BIL.SAG {MUL}dil-bat ina ŠA₃ {MUL}PA.BIL.SAG GUB-ma  1 {d}U.GUR ina ŠA₃ {MUL}GIR₂.TAB GUB-iz {LU₂}KUR₂ dan-nu KUR IL₂-ši {d}EN.LIL₂ {GIŠ}TUKUL-MEŠ-šu₂ ana {LU₂}KUR₂ SUM-in ERIM {LU₂}KUR₂ mi-ṣu ERIM-ni MEŠ-tim GAZ ma-at-tu 1 {MUL}GIR₂.TAB a-dir LUGAL-MEŠ ša₂ KUR DU₃.A.BI {MI₂}KUR₂ GAR-MEŠ KI.MIN LUGAL-MEŠ ša₂ KUR DU₃.A.BI iš-tan-na-an-na 1 {MUL}GIR₂.TAB i-da-tu-ša₂ uk-ku-la UN-MEŠ i-lam-mi-na {d}ṣal-bat-a-nu ina ŠA₃-šu₂ GUB-ma 1 {MUL}zi-ba-ni-tum a-dir MU 03-KAM₂ BURU₅-HI.A ZI-ma BURU₁₄ KUR KU₂ KI.MIN BURU₅-HI.A KUR KU₂ x BURU₁₄ im-ṭi-i KUR KU₂ MU 03-KAM₂ is-x-ka {MUL}ṣal-bat-a-nu ina ŠA₃ {MUL}GIR₂.TAB GUB-ma an-nu-u₂ pi-ši-ir-šu₂ 1 {MUL}APIN ana {MUL}GIR₂.TAB TE NUN ina zi-qit {MUL}GIR₂.TAB UŠ₂ KI.MIN ina E₂.GAL-šu₂ DIB-bat EGIR-šu₂ DUMU-šu₂ AŠ.TE NU DIB-bat UMUŠ KUR MIN₃-ni KUR EN MIN₃-ma TUK-ši KI.TUŠ KUR NU GI.NA I.{d}UTU DINGIR-MEŠ GAL-MEŠ ana KUR {d}ṣal-bat-a-nu ina ŠA₃ {MUL}GIR₂.TAB GUB-az-ma  1 {MUL}SAG.ME.GAR ik-KUR-am-ma {MUL}LUGAL DIB-iq-ma ip-ni-šu₂ EGIR-nu {MUL}LUGAL ša₂ {MUL}SAG.ME.GAR DIB-šu₂-ma ip-nu-šu₂ KUR-ma {MUL}SAG.ME.GAR DIB-iq-ma ana ri-bi-šu₂ il-lak i-kaš-ša₂-dam-ma taš-nun-tu GAL₂-ma a.a-um ZI-ma AŠ.TE DIB-bat 02-iš KUR ina-an-ziq  GISKIM-MEŠ ma-la il-li-ka-ni ša₂ KUR-URI{KI} u₃ {LU₂}NUN-MEŠ-šu₂ ši-na mim-ma ina ŠA₃ lum-ni-ši-na ana LUGAL be-li₂-ia₂ ul TE-hi AN.MI {d}30 u {d}UTU ša₂ ina {ITI}SIG₄ GAR-an GISKIM-MEŠ an-na-tu ša₂ HUL-nu ša₂ KUR-URI{KI} u₃ LUGAL-MEŠ ša₂ KUR-MAR.TU{KI} ša₂ KUR-URI{KI} ši-na u₃ a-du-u₂ ina {ITI}GAN a-ga-a AN.MI iš-šak-kan {ITI}ŠE ITI ki me u₃ {MUL}SAG.ME.GAR ina AN.MI-ša₂ GUB-az ana LUGAL be-li₂-ia šul-mu an-nu-u₂ mim-ma ša₂ {1}{d}EN-u₂-še-zib a-na LUGAL be-li₂-šu₂ i-šap-pa-ru LUGAL li-pu-šu₂ u₃ pu-u₂-tu LUGAL be-li₂-ia na-ša₂-ku {LU₂}NUN-MEŠ ša KUR-URI{KI} ša₂ LUGAL a-bu-ka iš-ku-nu TIN.TIR{KI} ih-te-pu-u₂ u₃ bu-še-e ša₂ TIN.TIR{KI} it-ta-šu₂-u₂ a-na UGU-hi GISKIM-MEŠ an-na-tu ša₂ lum-nu il-li-ka-ni e-mu-qa ša₂ LUGAL lil-lik-ma ina E₂.GAL-la-ti-šu₂-nu lu-ṣab-bit-šu₂-nu-tu u₃ ša₂-nu-ti-ma a-na ku-mi-šu₂-nu liš-kun ki-i LUGAL ha-an-ṭiš la i-pu-uš {LU₂}KUR₂ il-la-kam-ma u₂-ša₂-an-ni-šu₂-nu-tu x x x x za-ka-ku o
