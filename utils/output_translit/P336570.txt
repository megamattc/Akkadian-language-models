saao/saa08/P336570
1 ina {ITI}SIG₄ UD 14-KAM₂ AN.MI GAR-ma DINGIR ina |KA×MI|-šu₂ A₂ {IM}3 AN.TA |KA×MI|-ma o A₂ {IM}4 KI.TA iz-ku {IM}2 EN.NUN AN.TA ZI-ma o EN.NUN-MURUB₄.BA TAG-ut |KA×MI|-šu₂ IGI-ma {IM}2 ina ŠU.2-ka tu-kal ina ŠA₃ ŠEŠ.UNUG{KI} u LUGAL ŠEŠ.UNUG{KI} EŠ.BAR SUM LUGAL ŠEŠ.UNUG{KI} SU.KU₂ IGI UŠ₂-MEŠ i-man-du LUGAL ŠEŠ.UNUG{KI} DUMU-šu₂ i-hab-bil₂-šu₂-ma DUMU ha-bil₂ AD-šu₂ {d}UTU KUR-su-ma ina KI.HUL AD-šu₂ UŠ₂ DUMU LUGAL ša₂ a-na NAM.LUGAL la zak-ru {GIŠ}GU.ZA DIB-bat  1 MUL ina KI {MUL}PA.BIL.SAG a-dir EŠ.BAR mut-ta-bal u KA₂.DINGIR.RA{KI} x AN.MI EN.NUN-UD.ZAL.LA ana GIG AN.TI.LA UD.DUG₄.GA EN.NUN-UD.ZAL.LI ana ITI 10-KAM EN.NUN-UD.ZAL.LA {KUR}NIM{KI} UD 14-KAM {KUR}NIM{KI} {ITI}SIG₄ KUR-MAR {IM}2 KUR-URI{KI}  ina {ITI}SIG₄ UD 05-KAM₂ {d}SAG.ME.GAR ina ŠA₃ x x x x x a-šar {d}UTU ul-ta-pa-a GUB-iz o ba-il₃ zi-mu-šu₂ SA₅ ni-pi-ih-šu₂ GIM KUR {d}UTU ga-mir DINGIR-MEŠ ze-nu-ti KI KUR-URI{KI} SILIM-ME A.AN-ME ṭah-du-tu₂ A.KAL-MEŠ sad-ru-ti a-na KUR-URI{KI} GAL₂-MEŠ x x x KI.LAM 01 qa-TA.AM₃ a-na 01 GUR-TA.AM₃ SUM-in DINGIR-MEŠ AN-e ina KI.GUB-šu₂-nu GUB-zu BARAG-MEŠ-šu₂-nu ṭuh-du IGI-ME ina {ITI}SIG₄ {d}SAG.ME.GAR ba-il₃ LUGAL URI{KI} SAG.KAL-tu₂ DU-ak 1 {d}SAG.ME.GAR ŠE.ER.ZI na-ši LUGAL ša₂-lim ŠA₃ KUR DUG₃-ab o AN.MI EN.NUN-UD.ZAL.LI x x x TAG-ma TEŠ₂.BI IGI-ir UŠ₂-MEŠ GAL₂-MEŠ NUN UŠ₂ 1 AN.MI EN.NUN-UD.ZAL.LI GAR-ma EN.NUN ig-mur {IM}SI.SA₂ DU GIG AN.TI ina KUR-URI{KI} GAL₂ 1 AN.MI ina {IM}1 SAR-ma {IM}2 DU ŠUB-tim NIM.MA{KI} gu-ti{KI} ana URI{KI} NU TE 1 AN.MI ina {IM}1 SAR-ma ina {IM}2 ZALAG₂-ir ŠUB-tim NIM.MA{KI} ana URI{KI} NU TE 1 AN.MI GAR-ma {IM}2 DU DINGIR-MEŠ ana KUR ARHUŠ TUK-MEŠ 1 30 ina {ITI}SIG₄ a-dir EGIR MU.AN.NA {d}IM RA-iṣ 1 30 ina {ITI}SIG₄ AN.MI GAR A.KAL GAL₂-ma bi-ib-lu A-MEŠ KUR ub-bal 1 ina {ITI}SIG₄ AN.MI EN.NUN-UD.ZAL.LI GAR eš-ret KUR ŠUB-MEŠ {d}UTU i-mah-ha-ra 1 ina {ITI}SIG₄ UD 14-KAM₂ AN.MI GAR LUGAL ga-me-ru ša MU TUK-u UŠ₂-ma DUMU-šu₂ ša₂ a-na NAM.LUGAL zak-ru {GIŠ}GU.ZA DIB-ma nu-kur₂-tu GAL₂ UŠ₂-MEŠ GAL₂-ME 1 ina {ITI}SIG₄ TA UD 01-KAM₂ EN UD 30-KAM₂ AN.MI GAR AN.MI LUGAL URI{KI} A.KAL ŠU₂ GAL₂-ma BURU₁₄ KUR {d}IM RA-iṣ ERIM GAL ŠUB-ut šum-ma ana DI-me LUGAL URU u UN-MEŠ-šu₂ DU₃-ma DI-mu nu-šur-re-e ŠE ina BUR₂-ti GAL₂ 1 ina {ITI}SIG₄ ina la mi-na-ti-šu₂ AN.MI GAR LUGAL ŠU₂ UŠ₂-ma {d}IM RA-iṣ A.KAL DU-kam BURU₁₄ KUR {d}IM ina-šar a-lik-IGI ERIM-ni ŠUB-ut 1 x x ina še-er-ti ik-tu-un LUGAL-MEŠ KUR₂-MEŠ SILIM-MEŠ ša₂ {1}{d}15-MU-KAM-eš
