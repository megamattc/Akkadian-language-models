saao/saa08/P336441
1 30 20 ik-šu-dam-ma KI-šu₂ it-ten-tu SI SI i-dir ina KUR NIG₂.ZI GAL₂-ma DUMU KI AD-šu₂ kit-tu₂ i-ta-mu UD 14-KAM₂ DINGIR KI DINGIR IGI-mar-ma 1 30 u 20 it-ten-tu-u₂ LUGAL KUR PI.2 DAGAL-aš₂ LUGAL KUR SUHUŠ AŠ.TE-šu₂ GIN-an UD 14-KAM DINGIR KI DINGIR IGI-mar-ma 1 UD 14-KAM₂ 30 u 20 KI a-ha-meš IGI-MEŠ KA KUR GI.NA ŠA₃ KUR DUG₃.GA DINGIR-MEŠ KUR-URI{KI} a-na SIG₅-tim i-has-sa-su hu-ud ŠA₃-bi ERIM-ni bu-lim KUR-URI{KI} par-ga-niš ina EDIN i-ra-bi-ṣu 1 30 TUR₃ GI₆ NIGIN IM.DIRI-MEŠ uk-ta-ṣa-ra ITI BI A.AN u₂-kal 1 SI SI i-dir A.KAL DU-kam UD 14-KAM₂ DINGIR KI DINGIR IGI-ma  a-na UGU UN-MEŠ ša₂ a-na LUGAL be-li₂-ia aš₂-pu-ra LUGAL la i-qab-bi um-ma mi-nam-ma la iq-ba-a um-ma UN-MEŠ a-na a-kan-na li-bu-ku-nu LUGAL i-di ki-i A.ŠA₃-a ina KUR-aš-šur ia-a-nu a-na-ku mi-nu-u₂ lu-kul u a-na ša₂-a-šu₂-nu mi-nu-u lu-din man-nu DINGIR-u₂-a man-nu EN-a IGI.2-ia it-ti man-nu ki-i šak-nu al-la LUGAL EN-a ša₂ ana-ku {d}UTU ana TIN-ka u₂-ṣal-lu-u a-di {1}ŠEŠ-MEŠ-ša₂-a a-kan-na LUGAL liš-pu-raš-šum-ma {LU₂}A-KIN-šu₂ {LU₂}A-KIN-šu₂ UN-MEŠ li-bu-uk-ma ina TIN.TIR{KI} lu-šam-hir {1}{d}PA-KAR-ZI-MEŠ DUMU-u₂-a ar-du ša₂ LUGAL li-bu-kam-ma it-ti-ia LUGAL li-ip-lah₃
