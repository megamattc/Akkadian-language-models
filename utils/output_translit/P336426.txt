saao/saa08/P336426
1 UD 16-KAM₂ 30 u 20 KI a-ha-meš IGI-MEŠ LUGAL ana LUGAL {MI₂}KUR₂ KIN LUGAL ina E₂.GAL-šu₂ ana mi-na-at ITI u₂-ta-sar GIR₃.2 {LU₂}KUR₂ ana KUR-šu₂ GAR-an {LU₂}KUR₂ ina KUR-šu₂ šal-ṭa-niš DU.DU-ak  1 30 TUR₃ NIGIN₂-ma {d}UTU ina ŠA₃ TUR₃ 30 GUB-iz ina KUR DU₃.A.BI kit-tu₂ i-ta-mu-u DUMU KI AD-šu₂ kit-tu₂ i-ta-ma sa-li-im kiš-ša₂-ti 1 30 TUR₃ NIGIN₂-ma {d}ṣal-bat-a-nu ina ŠA₃-šu₂ GUB ZAH₂ MAŠ₂.ANŠE ina KUR DU₃.A.BI me-re-šu₂ ZU₂.LUM.MA NU SI.SA₂ KI.MIN KUR-MAR.TU{KI} TUR-ir 1 30 TUR₃ NIGIN₂-ma 02 MUL-MEŠ ina ŠA₃-bi TUR₃ 30 GUB-MEŠ BALA UD-MEŠ GID₂-MEŠ  1 {d}ṣal-bat-a-nu u {d}UDU.IDIM im-tah-ha-ru-ma GUB-MEŠ ZI-ut NIM.MA{KI} 1 {d}ṣal-bat-a-nu x x x x x GUB LUGAL NIM.MA{KI} UŠ₂  ša {1}ba-ma-a.a
