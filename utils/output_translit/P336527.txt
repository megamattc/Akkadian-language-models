saao/saa08/P336527
1 {MUL}ṣal-bat-a-nu ana IGI 30 TE-ma GUB-iz 30 KUR HUL-ta TUŠ-ib 1 {MUL}UDU.IDIM ina SI KAB 30 GUB LUGAL ŠU₂-tu₂ DU₃-uš 1 MUL ina IGI 30 KAB GUB LUGAL ŠU₂-tu₂ DU₃-uš 1 MUL ina EGIR 30 KAB GUB LUGAL URI{KI} ŠU₂-tu₂ DU₃-uš 1 {MUL}AŠ.GAN₂ ina SI KAB-šu₂ GUB-iz ina MU BI me-reš KUR-URI{KI} SI.SA₂ 1 {MUL}AŠ.GAN₂ ina MAŠ.QA-šu₂ GUB ina MU BI BURU₁₄ KUR SI.SA₂ 1 MUL ina SI 150 30 GUB KUR KUR₂ HUL IGI 1 MUL ina SI 150-šu₂ GUB AN.MI LUGAL MAR{KI} GAN₂.BA KUR BI TUR {d}IM RA 1 MUL ina SI 150-šu₂ GUB AN.MI LUGAL MAR GAR 1 ina SI KAB-šu₂ MUL {d}IM ina KUR KUR₂ KU₂ AN.MI GAR AN.MI LUGAL MAR{KI} KUR-su TUR-ir  ša₂ {1}za-kir
