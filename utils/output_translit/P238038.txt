saao/saa08/P238038
1 UD 14-KAM₂ 30 u 20 KI a-ha-meš IGI-MEŠ KA GI.NA ŠA₃ KUR DUG₃ DINGIR-MEŠ KUR-URI{KI} ana SIG₅-tim i-ha-as-sa-su ŠA₃ LUGAL DUG₃-ab bu-lu KUR-URI{KI} par-ga-niš ina EDIN NA₂-iṣ  1 30 20 ik-šu-dam-ma KI-šu₂ it-ten-tu SI SI i-dir ina KUR kit-tu₂ GAL₂-ši DUMU KI AD-šu₂ kit-ti i-ta-mi  1 30 u 20 šit-qul-lu KUR GI.NA at-mu-u₂ ki-i-nu ina KA UN-MEŠ GAR-an LUGAL KUR {GIŠ}GU.ZA u₂-lab-bar  1 30 u 20 šu-ta-tu-u₂ LUGAL KUR uz-na DAGAL-aš₂ ina KUR kit-ti GAL₂-ši x x x x  1 AŠ.ME UGU-nu 30 KI.MIN ina KI.TA-nu 30 GUB LUGAL KUR ina kit-ti-šu₂ GUB-az  ša₂ {1}{d}AG-iq-bi
