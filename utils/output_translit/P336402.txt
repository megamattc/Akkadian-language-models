saao/saa08/P336402
1 30 ina {ITI}SIG₄ UD 30-KAM₂ IGI ṭuh-du MAR.TU{KI} ah-la-ma-a KU₂  1 30 UD 30-KAM₂ IGI šu-ru-up-pu-u KI.MIN ri-gim {LU₂}KUR₂ GAL₂-ši  1 30 ina IGI.LAL-šu₂ har-piš na-an-mur ITI ni-ziq-tu₂ ub-ba-la  02 ITI-MEŠ da-rat a-he-e-iš UD-mu ut-tir{+ir}-ra {ITI}GUD {ITI}SIG₄  1 ina 15 20 ni-du na-di i-mit-ti {d}ša₂-maš {d}IM RA-iṣ KI.MIN A.AN-MEŠ A.KAL-MEŠ il-lak-u-ni  {MUL}ṣal-bat-a-nu is-su-uh-ur ut-ta-me-iš ina pa-na-tu-uš-šu₂ ina ŠA₃ {MUL}GIR₂.TAB il-lak lum-nu šu-u₂  ma-šar-tu₂ ar₂-hi-iš lu-gam-me-ru uṣ-ṣu-u₂ ša LUGAL EN-ia lu-u u₂-qur a-du ne₂-mar-u-ni a-ke-e ša il-lak-u-ni iz-za-zu-u-ni  ša {1}{d}PA-PAB-MEŠ-SU
