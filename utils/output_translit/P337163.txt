saao/saa09/P337163
ki-din-nu ša₂ {d}NIN.LIL₂ x x x ša {d}GAŠAN-{URU}arba-il₃ ši-na-ma ina DINGIR.DINGIR dan-na i-ra-ʾa-a-ma u AG₂-ši-na a-na {1}AN.ŠAR₂-ba-an-A DU₃-ut ŠU.2-ši-na il-ta-nap-pa-ra ša₂ TI.LA-šu₂ u₂-ša₂-aš₂-ka-na-šu ŠA₃-bu ba-la-ṭa-ka er-ša₂-a-ku-ma a-rap-pu-da EDIN e-ta-nab-bir ID₂-MEŠ u tam-tim-MEŠ e-ta-na-at-ti-iq KUR-MEŠ-e hur-sa-a-ni e-ta-nab-bir ID₂-MEŠ ka-li-ši-na e-ta-nak-kal-a-ni ia-a-ši ṣe-ta-a-te sa-rab-a-te il-ta-nap-pa-ta ba-nu-u₂ la-a-ni an-ha-ku-ma ša₂-ad-da-lu-pu-ka la-a-ni-ia ina UKKIN DINGIR-MEŠ ka-la-me aq-ṭi-bi ba-la-ṭa-ka dan-na rit-ta-a.a la u₂-ram-ma-ka ina IGI DINGIR-MEŠ nag-ga-la-pa-a.a har-ru-ud-da it-ta-na-aš₂-ša₂-a-ka a-na ka-a-ša₂ ina NUNDUN-MEŠ-te-ia e-ta-nar-riš TI.LA-ka x x x x x TI.LA-ka TI.LA tu-ša₂-tar x x x x x {d}AG li-ih-da-a NUNDUN-MEŠ-ka ina UKKIN DINGIR-MEŠ ka-la-a-me aq-ṭa-nab-bi dam-qa-a-te-ka TI.LA-ka er-ša₂-ku-ma a-rap-pu-da EDIN ina ŠA₃ u₈-a a-ta-bi a.a-ab-ka a-ṭa-ba-ah x x x x x x+x-ma a-na KUR-šu₂ i-tu-ra x x x x x x x-u-ni a-ša₂-x+x x x x {d}NIN.LIL₂ u {d}GAŠAN-arba-il₃{KI} a-na {1}AN.ŠAR₂-DU₃-A DU₃-ut ŠU.2-MEŠ-ši-na lu-u₂-bal-liṭ-ṭa a-na da-a-ri ša KA {MI₂}KALAG-ša₂-a-mur DUMU.MI₂ {URU}arba-il₃ {ITI}BARAG UD 18-KAM lim-mu {1}EN-KUR-u-a {LU₂}GAR.KUR {LU₂}GAR.KUR ṣur-ri
