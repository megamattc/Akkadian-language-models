saao/saa08/P336526
{d}ṣal-bat-a-nu ina {ITI}ŠU it-ta-mar un-nu-ut  1 {d}ṣal-bat-a-nu ina {ITI}ŠU IGI.LAL KI.NA₂ qu-ra-di DAGAL {d}ṣal-bat-a-nu a-na mu-ta-ni qa-bi 1 {d}ṣal-bat-a-nu ina {IM}KUR.RA GUB-iz ZI-ut SU.BIR₄{KI} u₃ kaš-ši-i a-na KUR 1 {d}ṣal-bat-a-nu um-mu-liš KUR-ma ŠE.ER.ZI-MEŠ-šu₂ SIG₇ LUGAL NIM.MA{KI} UŠ₂ 1 {d}U.GUR ina IGI.DU₈.A-šu₂ ṣu₂-hur u BABBAR GAR-in ki-ma MUL-MEŠ AN-e ma-aʾ-diš um-mul a-na KUR-URI{KI} ARHUŠ TUK-ši A₂ ERIM-ia GIN-ma ERIM {LU₂}KUR₂ GAZ KUR u₂-ṣar-ra-mu KUR-ad₂ ERIM-ni {LU₂}KUR₂ ina IGI ERIM-ni-ia NU GUB.GUB MAŠ₂.ANŠE KUR-URI{KI} ina EDIN par-ga-niš NA₂-MEŠ {ŠE}GIŠ.I₃ ZU₂.LUM.MA SI.SA₂-MEŠ 1 {MUL}UDU.IDIM ana {MUL}AN.ZU is-niq ANŠE.KUR.RA-MEŠ UŠ₂-MEŠ la is-niq ina UGU-hi la qur-bu 1 {d}ṣal-bat-a-nu u₂-ta-na-at-ma SIG₅ ib-il-ma a-hi-tu₂ 1 {d}ṣal-bat-a-nu EGIR {d}ŠUL.PA.E₃ DU-ak MU BI dam-qat ša {1}bu-lu-ṭu
