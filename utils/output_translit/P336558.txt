saao/saa08/P336558
1 ina {ITI}NE {d}IM GU₃-šu₂ ŠUB-ma UD ŠU₂ AN ŠUR-nun NIM.GIR₂ ib-riq₂ A-MEŠ ina IDIM LA₂-MEŠ 1 ina UD la er-pi₂ {d}IM is-si da-um-ma-tu KI.MIN SU.KU₂ ina KUR GAL₂  ina UGU la ṭu-ub UZU an-ni-i LUGAL be-li₂ TA@v ŠA₃-bi-šu₂ la i-da-bu-ub mur-ṣu MU.AN.NA šu-u₂ UN-MEŠ am-mar mar-ṣu-u-ni gab-bu šul-mu tu-ra-ma LUGAL be-li₂ ša pa-lih₃ DINGIR-MEŠ šu-tu-u-ni UD-mu u₃ mu-šu₂ DINGIR-MEŠ u₂-ṣal-lu-u-ni kit-tu-u₂ me-me-ni a-na LUGAL EN-ia u₃ NUMUN-šu₂ il-la-ka i-lu-ut-tu a-šir-tu₂ de-e-i-qi i-ba-at-ti i-ba-at-ti šu-u₂ ki-i an-ni-i qa-a-bi ma-gal a-še-er UD-MEŠ-šu₂ LUGUD₂.DA-MEŠ im-da-na-ra-aṣ UD-MEŠ-šu₂ GID₂.DA-MEŠ ša {1}{d}15-MU-KAM-eš
