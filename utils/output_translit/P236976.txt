saao/saa08/P236976
1 30 u {d}UTU šu-ta-tu-u₂ LUGAL KUR uz-nu u₂-rap-pa-aš₂ UD 14-KAM₂ ITI-us-su DINGIR KI DINGIR IGI-ma {ITI}DU₆ {ITI}APIN u {ITI}GAN 03 ITI-ME EGIR a-ha-meš ana SIG₅ u a-rak UD-ME ša₂ LUGAL be-li₂-ia₂ it-tan-ma-ru 1 30 ina IGI.LAL-šu₂ SI-MEŠ-šu₂ tur-ru-ka DU₈ bi-ra-a-ti a-rad EN.NUN-ME taš-mu-u₂ u SILIM-mu ina KUR GAL₂ UD 14-KAM₂ DINGIR KI DINGIR IGI-ma 1 30 UD 14-KAM₂ IGI-ma SIG₅ KUR-URI{KI} HUL {KUR}NIM u MAR.TU 1 {MUL}GIR₂.TAB GI₆ ina ŠA₃-šu₂ taš-mu-u₂ GAL₂ ša₂ {d}30 u {d}GUD.UD 01-et a-mat-su-nu  1 ina {ITI}GAN UD 15-KAM₂ ana {d}U.GUR liš-ken {GIŠ}ŠA₃-bi-GIŠIMMAR ina ŠU.2-šu₂ liš-ši ina KASKAL u me-te-qi₂ i-šal-lim UD 16-KAM₂ UD 17-KAM₂ GUD ina IGI {d}AG i-tar-ra-aṣ GUD ina IGI {d}AG ul im-mah-ha-aṣ UD 18-KAM₂ {d}PA il-lab-bi-iš MI ša₂ UD 19-KAM₂ KI.NE ša₂ {1}{d}PA-MU-GAR-un
