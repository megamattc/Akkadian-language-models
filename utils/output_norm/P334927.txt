saao/saa09/P334927
x x x x x x x x x x x x x x x x x x x x x x x x x x x-an x x x x x x x-nu-ni x x x x x x ṭābtu x x x x x x+x dīna x x x x ihtiṣin x x x-šu₂-nu ussēlia šulmu ana šamê u kaqqiri šulmu ana Ešarra šulmu ana Aššur-ahu-iddina šar Mat-Aššur šulmu ša Aššur-ahu-iddina iškunūni ina muhhi šēpē lillik isinnu ina Ešarra Aššur issakan x x x ša Libbi-ali x x x Aššur-ahu-iddina x x x x x x x x x-ni x x x x inašši x x x x x x mātāti x x x x-ti ina pān Aššur x x x-a-ni issi Aššur-ahu-iddina x x x illakūni x x x x-šu₂ išarrupu x x ana garinnīšu x x x lu MUN 03 timmē x x x ēnātīšu ušettaq sitammea marʾē Mat-Aššur šarru nakaršu iktašad šarrukunu nakaršu ina šapal šēpēšu issakan issu rabâ šamši adi napāh šamši issu napāh šamši adi rabâ šamši Melidi ahappi x x x ahappi x x x x x x x Gimiraya ina qātēšu ašakkan išātu ina Ellipi ummad kippat erbetti Aššur ittannaššu issu bēt inappahanni bēt irabbûni šarru mihiršu laššu akī ṣīt Šamaš namir annīu šulmu ša ina pān Bel-Tarbaṣi ina pān ilāni šakinūni annurig sarsarrāni annūti ussadbibukka ussēṣunikka iltibûka atta pîka taptitia mā anīna Aššur anāku killaka asseme issu libbi abulli šamê attaqallalla lakrur išātu lušākilšunu atta ina birtuššunu tazzaz issu pānīka attiši ana šadê ussēlišunu abnāti aqqullu ina muhhišunu azzunun nakrūtīka uhtattip dāmēšunu nāru umtalli lēmūru lunaʾʾidūni akī Aššur bēl ilāni anākūni annû šulmu ša ina pān ṣalme ṭuppi adê annīu ša Aššur ina muhhi haʾūti ina pān šarri errab šamnu ṭābu izarriqu niqiāti eppušu riqê illuku ina pān šarri isassiu abat Issar ša Arbail ana Aššur-ahu-iddina šar Mat-Aššur ilāni abbēya ahhēya alkāni ina libbi adê x x x x x x x x x x x x x x ina muhhi tamlê hirṣu x x x mê ṣarṣāri tassiqišunu massītu ša 1(ban₂) mê ṣarṣāri tumtalli tattannaššunu mā taqabbia ina libbikunu mā Issar pāqtu šî mā tallaka ina ālānikunu nagiānikunu kusāpī takkala tamaššia adê annūti mā issu libbi mê annūti tašattia tahassasanni tanaṣṣara adê annūti ša ina muhhi Aššur-ahu-iddina aškunūni abat Issar ša Arbail ana Aššur-ahu-iddina šar Mat-Aššur akī ša memmēni lā eppašūni lā addinakkanni mā 04 sippī ša Mat-Aššur lā akpupâ lā addinakkâ nakarka lā akšūdu giṣṣiṣīka ayābīka akī gurṣiptī lā alqūtu atta ana ayāši mīnu taddina akāli ša qarīte laššu ša ak lā bēt ili akkalli akāli akkalli kāsī mā ina pāni adaggal ēnāti ina muhhi aktarar mā kettumma 1(ban₂) akal aṣūdi 1(ban₂) massītu ša šikāri ṭābi keʾʾin urqi akussu laššia ina pîya laškun lumalli kāsu ina muhhi lassi lalâya lutirra x x x x x x x x x x x x x x x x x-ni x x x x x x lašši x x x x x x lallik x x x x x ētalia x x x isinnu assakan akī ina libbi anākūni mā nūda akī Issar ša Arbail attīni ana Mat-Aššur uttammeša nēmalka lāmur šadâni ina šēpēya lakbus ladbub ina muhhi Aššur-ahu-iddina ūmâ rīš Aššur-ahu-iddina 04 sippī ša Mat-Aššur aktappa attannakka nakarka aktašad nišē ša issīka izzazūni ṭēnšunu nabalkut ina libbi annīti tammar akī Issar ša Arbail anākūni kīma parriṣūti ussaddidūni ša imitti ša šumēli šipṭu naṣu izzazzu manzāz ēkalli urdu ēkalli šunu ša ina muhhīka isihûni altibia ina muhhi šinnīšunu ana zaqībāni assakanšunu La-dagil-ili raggimu Arbailaya x x x x x x Issar x x x x x x-lu-ni irtugum
