saao/saa08/P336656
1 ina Nisanni ūm 01-KAM₂ lītellil lītebbib zagindurû ina šamni halṣi tarammuk maštakal ina libbi šikāri šamni tanaddi ittanapšaš x šēnī kitê liškun ṣubāti ešši lillabbiš zagindurû ina sissiktika tarakkas ana bīt sandî tallakma 02 summāti zikāru u sinniltu ina pān Šamaš tadânšināti kīma ili ṣibûta ikaššad Šamaš dayān šamê u erṣeti attāma upnī dannāti ša ili u ištari šarri kabti u rubê šupṭira zikāra ana ṣīt šamši sinnilta ana erēb-šamši umaššar nūna tabârma ruʾussu ana pî nūni tanaddi nūnu x x nūni māmīt x x ana apsî šūrid nidnak burāši ina pān Šamaš tašakkan šikāra tanaqqi ziziba imitti u šumēli ša bābīšu tanaqqi akalu kunāša šīr alpi immeri ekkal šikāra kunāša išatti ilu šarru kabtu u rubû ēma iqabbû kališ magir ēma illiku kīma ili nizmat libbīšu ikaššad kīma Šamaš namir šunātīšu damqā balāṭu uttar  ina kisalli ašar sissê izzazzū paṭīra tarakkas šiptu ūm GIBIL.BI KIN.NAM tamannu  ša Issar-šumu-ereš
