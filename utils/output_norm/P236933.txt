saao/saa08/P236933
1 Sin ina Simani ūm 15-KAM₂ attalâ iškun x x x x ardānīšu ina bārti idukkūšu KI.MIN šībūšu x x imattū x x 1 Sin ina Simani attalâ barārīta iškun tibût nūnī KI.MIN erbê 1 Sin ina Simani attalâ iškun mīlu illakāma bibil mê māta ubbal 1 attalâ barārīta iškunma maṣṣarta igmur u šūtu illik miqitti šar Elamti šar Guti u mātišunu 1 ina Simani ultu ūm 01-KAM₂ adi ūm 30-KAM₂ attalû ittabši ebūr māti lā iššer 1 Sin adriš uṣṣa abūb naspanti iššakkan 1 Sin attalâ iškunma urpu ana libbi urpi īrubū KI.MIN ana libbi urpi x x ilāni milik māti ikkimū mātu ibbalakkat arhiš arbūtu illak 1 Sin attalâ iškunma ina urpi uṣṣāma u immir ilāni māta rabīta uṣahharū šarru ina dibiri ittanallak 1 attalâ iškunma birqu ibriq abūb lā mê māta itabbal x x x x 1 Sin attalâ išakkan u šūti ittanallak šar x x x x x x x ibaššīma iṣehhir ubbuṭu x x x x x 1 ina attalî šuāti Sagmegar izziz ana šarri šulmu kīmūšu kabtu ēdû imât o 1 Sin ina qaqqari Pabilsag adir purussê Muttabal u Babili 1 Simani Mat-Amurri ūm 15-KAM₂ Mat-Amurri 1 barārītu Mat-Akkadi o 1 attalâ barārīta ana mūtāni o 1 adanni barārīti ana arhi 03-KAM₂ ūm 10-KAM 1 attalû ša Simani purussû ana Uri inaddin
