saao/saa08/P238776
1 ina Arahsamni Adad rigimšu iddīma ūmu īrup šamû iznun manzât iprik birqu ibriq kabtu edû imaqqut  bēl šarrāni lā iqabbi umma x x x x x x ittu kî tallika lā tašpura x+x x x x x x x ma ana ša-rēšāni kî addinu ul x x x+x ha x in-ni amēlu kabtu edû ša iqbû ul x x x x x ana muhhi mamma šanâmma x  1 Šarur u Šargaz ša ziqit Zuqaqipi ittananbiṭū kakkī Mat-Akkadi itebbû ziqit Zuqaqipi bēlu rabû Pabilsag Dilbat ina libbi Pabilsag tazzazma  1 Nergal ina libbi Zuqaqipi izziz nakru dannu māta inašši Enlil kakkīšu ana nakri inaddin ummān nakri mīṣu ummāni matti idâk mattu 1 Zuqaqipi adir šarrāni ša māti kalāma nukurtu išakkanū KI.MIN šarrāni ša māti kalāma ištannanna 1 Zuqaqipi idātūša ukkulā nišē ilamminā Ṣalbatanu ina libbīšu izzazma 1 Zibanitu adir šattu 03-KAM₂ erbê itebbīma ebūr māti ekkal KI.MIN erbê māta ekkal x ebūru imṭî mātu ekkal šattu 03-KAM₂ is-x-ka Ṣalbatanu ina libbi Zuqaqipi izzazma annû piširšu 1 Epinnu ana Zuqaqipi iṭhi rubû ina ziqit Zuqaqipi imât KI.MIN ina ēkallīšu iṣṣabbat arkīšu māršu kussâ lā iṣabbat ṭēm māti ušanni mātu bēla šanamma irašši šubat māti lā ikân tazzimtu ilāni rabûti ana māti Ṣalbatanu ina libbi Zuqaqipi izzazma  1 Sagmegar ikšudamma Šarra ītiqma ipnīšu arkānu Šarru ša Sagmegar ītiqšūma ipnûšu ikaššadamma Sagmegar ittiqma ana rībīšu illak ikaššadamma tašnuntu tabaššīma ayu itebbīma kussâ iṣabbat šanīš mātu inanziq  ittāti mala illikāni ša Mat-Akkadi u rubêšu šina mimma ina libbi lumnišina ana šarri bēlīya ul iṭehhi attalî Sin u Šamaš ša ina Simani išakkan ittāti annātu ša lumnu ša Mat-Akkadi u šarrāni ša Mat-Amurri ša Mat-Akkadi šina u adû ina Kislimi agâ attalâ iššakkan Addari arhi ki me u Sagmegar ina attalîša izzaz ana šarri bēlīya šulmu annû mimma ša Bel-ušezib ana šarri bēlīšu išapparu šarru līpūšu u pūtu šarri bēlīya našāku rubê ša Mat-Akkadi ša šarru abūka iškunu Babili ihtepû u bušê ša Babili ittašû ana muhhi ittāti annātu ša lumnu illikāni emūqa ša šarri lillikma ina ēkallātišunu luṣabbissunūtu u šanūtimma ana kūmišunu liškun kî šarru hanṭiš lā īpuš nakru illakamma ušannišunūtu x x x x zakāku o
