saao/saa08/P336527
1 Ṣalbatanu ana pān Sin iṭhīma izziz Sin māta lemutta ušeššeb 1 bibbu ina qaran šumēli Sin izziz šarru kiššūtu eppuš 1 kakkabu ina pān Sin šumēli izziz šarru kiššūtu eppuš 1 kakkabu ina arki Sin šumēli izziz šar Mat-Akkadi kiššūtu eppuš 1 Iku ina qaran šumēlīšu izziz ina šatti šuāti mēreš Mat-Akkadi iššer 1 Iku ina naglabīšu izziz ina šatti šuāti ebūr māti iššer 1 kakkabu ina qaran šumēli Sin izziz māt nakri lumnu immar 1 kakkabu ina qaran šumēlīšu izziz attalî šar Amurri mahīru māti šuātu iṣehhir Adad irahhiṣ 1 kakkabu ina qaran šumēlīšu izziz attalî šar Amurri išakkan 1 ina qaran šumēlīšu kakkabu Adad ina māt nakri ekkal attalâ išakkan attalî šar Amurri māssu iṣehhir  ša Zakir
