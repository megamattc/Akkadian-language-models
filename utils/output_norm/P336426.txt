saao/saa08/P336426
1 ūm 16-KAM₂ Sin u Šamaš itti ahāmeš innamrū šarru ana šarri nukurte išappar šarru ina ēkallīšu ana minât arhi ūtassar šēp nakri ana mātīšu iššakkan nakru ina mātīšu šalṭāniš ittanallak  1 Sin tarbāṣu ilmīma Šamaš ina libbi tarbāṣi Sin izziz ina māti kalāma kittu itammû mār itti abīšu kittu itamma salīm kiššati 1 Sin tarbāṣu ilmīma Ṣalbatanu ina libbīšu izziz halāq būli ina māti kalāma mērešu suluppī lā iššer KI.MIN Mat-Amurri iṣehhir 1 Sin tarbāṣu ilmīma 02 kakkabī ina libbi tarbāṣ Sin izzazzū palê ūmē arkūti  1 Ṣalbatanu u bibbu imtahharūma izzizū tibût Elamti 1 Ṣalbatanu x x x x x izziz šar Elamti imât  ša Bamaya
