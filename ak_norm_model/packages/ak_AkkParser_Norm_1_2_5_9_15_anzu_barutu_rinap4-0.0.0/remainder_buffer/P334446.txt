saao/saa15/P334446
ana šarri bēlīya urdaka Mannu-ki-Ninua lū šulmu ana šarri bēlīya šulmu ana māti ša šarri bēlīya ina ūm 18-KAM₂ ša Nisanni ana Kar-Šarrukin ētarba ana maṣṣarāti gabbu ša šarri bēlīya šulmu bēl ālāni ana mala ša battebattēya šulmu ša ēkalli issallu ina muhhi ṭēmu ša Lutu šūtu Ašpa-bara ina Hadalpa qarābu issahaʾīši uppušu ṣābāni ša ahāʾīši idūku ina muhhi Uppite bēl āli ša Uriakku ša pattûni ša ana šarri bēlīya aqabûni kî anāku ina pāni šarri allikanni šūtu ana Šaparda ihtalqa Nabu-taqqinanni urdu ša šarri isseme šūtu Uaksatar issapru iṣṣabtuniššu 04 mārīšu issēšu ina libbi ūmu ša anāku ana Kar-Šarrukin ērubūni ina muhhi Ramati assapra mūku nišē šēbila kīma nišēšu naṣūni ana māšarte issīya ubbalaššu
