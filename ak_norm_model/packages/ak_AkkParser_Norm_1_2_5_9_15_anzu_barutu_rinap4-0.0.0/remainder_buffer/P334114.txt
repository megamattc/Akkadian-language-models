saao/saa15/P334114
ana šarri bēlīya urdaka Nabu-belu-kaʾʾin lū šulmu ana šarri bēlīya ša šarru bēlī išpuranni mā atâ ālāni eqlāti ša Il-yadaʾ ša ina pāhat Arrapha u ša ina Šamaš-naṣir tašši ayūti ālānīšu ša ina pāhat Arrapha aššûni ina muhhi Šamaš-naṣir ana šarri bēlīya lā ahhur nuk liddinūniššu šarru bēlī Šamaš-naṣir ittanna mā ālu ina kūmuššu dīni ālu ša addinaššunni ina rēš ālīšu šakin Šamaš-naṣere ina pānēya u kaprānīšu šû inašši šumma šarru bēlī iqabbi ālu lāmur ina libbi lillik lērub āli annî lusahhir x x x x x x x x x x x x anāku u šû x x x x x ina pān šarri bēlīya nidbub šarru ina birtunni liprus 15 ūmāti ina Tašriti ina pān šarri bēlīya anāku u šūtu ina libbimma kî ammāka anākūni lū ihhur issi ahāʾiš lū nidbub atâ adu bēt anāku allikanni ana šarri bēlīya ihhur ūmâ šarru bēlī ina muhhi Il-yadaʾ lišpur ana māšarte lillika u anāku allakamma paršamūti issēya ubbala Nashir-Bel lillika ina birtunni lukaʾʾin issi ahāʾiš nidbub šarru liprus ina birtunni ina muhhi Sumaya ša šarru bēlī išpuranni mā urdu ša Il-yadaʾ Mandiraya šû issīšu ittalak ahhēšu likmīsi littatlak x x x x x x x x+x-ri lā illak lū lā idallah
