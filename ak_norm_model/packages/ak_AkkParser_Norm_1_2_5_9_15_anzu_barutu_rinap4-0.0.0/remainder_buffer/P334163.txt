saao/saa15/P334163
Sapiku Aqaba La-baši Zaqiru Bel-leʾi gimru 05 Darataya mā anīni pūtuh Darate naṣāni mā ina libbi niksāni Saʾeru adi ṣābāni mala ina muhhīšu amrūni ina libbi āli nušerrab mā Darati niṣabbat ana Marduk-šarru-uṣur niddan mā dullu ina muhhi bētātīni lēpušu mā ina muhhi bēti ša dullu eppalūni niksu ina libbi nikkīsi ṣābāni ina libbi nušerrab mā ina muhhi Eriba ina muhhi Sin-duru-uṣur dullu lēpušu mā kīma issēn issu libbišunu akī dibbī lammadūti ina libbi Darati ētarbu u anīni ṣābāni ina libbi niksāni nussērib mā ālu niṣabbāta mā ina muhhi issēn issu libbišunu ša dullu eppalūni mā šû lillika ina Darati lērub mā Marduk-šarru-uṣur rēhti mūšīšu lillika qarnu ša Ata lilbi mā ṣābāni ammar ina muhhi Saʾeru lā amrūni ša ina bēti ša Sapiku iqabbi mā laššu Marduk-apla-iddina ana ayālišunu lā illak mā anāku šinīšu šalāšīšu pān Marduk-apla-iddina attalak mā sissêka lillikūni kādu ina muhhīni lū šunu mā lā immaggar mā šumma libbakunu gi-il-me
