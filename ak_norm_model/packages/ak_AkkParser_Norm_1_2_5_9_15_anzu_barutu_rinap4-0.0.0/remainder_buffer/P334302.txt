saao/saa15/P334302
ana šarri bēlīya urdaka Marduk-šarru-uṣur lū šulmu ana šarri bēlīya ša šarru bēlī išpuranni mā kakkussāni annūti ayāka šakanu ina muhhi kipili ša Šidada šakanu pānišunu ana qanni 07 šunu 05 manû 50 šiqlu hurāṣu šuqultušunu 01 manû 10 šiqlu hurāṣu ana irti ša Humhum gimru 07 manû hurāṣu ina libbi ūmāti ša šarri bēlīya epšu šaṭṭāru ina muhhišunu laššu ša šarru bēlī išpuranni mā mīnu ibašši udê Aššur-belu-taqqin ēpuš ina libbi iškun mā šuṭūru šēbila irtu ana Šidada 1/2 manû hurāṣu šuqultaša issēt qabūtu ša mê qātē 01 manû hurāṣu šuqultaša annūti šunu udê ša ēpušūni šaṭṭāru ša Aššur-belu-taqqin ina muhhišunu rab pēthalli šû ša šandabakki šû u issēn sissû ina pānēya ittuqta assaʾalšu mā mīnu ṭēmu mā {1}ṣa-la-x+x-tu₂ ina bēti {1}ba-x x x šūrubu mā x x x x+x+x mā x x x x x x si x x x x x x x x+x x x x x x x x mā x+x x x x x x x ša-pēthalli x x x x x x Mar-Zeri x x x issaprūni mā ina pān šarri bēlīni nimaqqūtu x+x x x+x x-ta-la x x nuk ithurāte ina qātē mar-Babili nišpuraššunu issurri ilāni šarri bēlīya eppušu imaqqatūni harammāma ina pān šarri bēlīya ašapparaššu
