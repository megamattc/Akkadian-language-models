saao/saa15/P334155
ana šarri bēlīya urdaka Aššur-belu-taqqin lū šulmu ana šarri bēlīya ina muhhi nišē ša Hazannu ša šarru bēlī išpuranni annurig gabbišunu uptahhir ana šumāti assaṭar ana pān šarri bēlīya ussēbila Ubara Nabu-bani ahūšu 01 mār zizibi 02 issu gimru 05 Palihka-libluṭ Nabu-ahu-ereš ahūšu 01 mār 04 02 issu gimru 05 Zazaya 01 mār 04 01 issu 02 marʾutu gimru 05 Harranu Amat-Bel-uṣur mār 05 03 issu gimru 05 Naʾid-Ešeriga Nabu-nadin-ahi ahūšu 03 issu gimru 05 Bel-lamur Anu-ereš ahūšu 01 issu gimru 03 Iqišaya Rehani sandî 01 mār 03 02 issu gimru 05 Paltaṣi ahāssa gimru 02 marʾutu Hazannu gimru 12 ṣābāni dannūti 01 mār 05 02 mār 04 01 mār 03 01 mār zizibi 15 issāti 02 marʾāti gimrumma 35 ṣābāni nupšāti 05 issu libbišunu maṭiʾu 03 ana Babili ina kaspu tadannu ša ina bēt Il-yadaʾ iddinnūni lā nūda u ketti ina libbi nišē annūtu gabbi issēn udēšu urdušu ina libbi u rēhti šarru bēlī lišʾal kî lā urdānīšu šunūni anāku issu pān šipṭu ša šarru bēlī išpuranni mā issēn issu libbišunu ētelika lū tūda kî atta hīṭu ina muhhišunu tanaššûnu aptalah gabbi ussēṣi attidin
