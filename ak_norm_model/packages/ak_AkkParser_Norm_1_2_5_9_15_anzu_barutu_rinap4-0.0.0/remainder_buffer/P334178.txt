saao/saa15/P334178
ana šarri bēlīya urdaka Aššur-belu-uṣur lū šulmu ana šarri bēlīya ša šarru bēlī išpuranni mā emūqīka issi maddattika nammiš alka mīnu mūqāya emūqī issi maddatte unammāša anāku issēt mugirru ša issīya tallikūni issu pān kuppi ina Bit-Hamban urtammi šarru ūda kupû dāna adanniš ištēniš raksūti mār damqūti ṣāb šarrišunu gabbu ša maddattu išdadūninni x 30 sissê ša maddatte x x x x+x x+x-nu pēthallušu x x x x x ša šarru ina muhhīya x x x x ṣāb šarrimma šunu x x x x x udinni x x x x x x Babili šunu x x x x x x+x-an-ni x x x x x x x x x+x x x x x x x maddattu x x x x x x 20 sissê x x x issapra mā x x libbi kiṣirê ibašši ušerrāda ana annāka ilaqqiūni isahhurra batqušu ikaṣṣāra kūdinī annūte ša šarru ina muhhīya iškunūni ina Bit-kari ašappāra ubaʾʾu laššu ina muhhi emūqī ša šarru išpuranni mā issīka lilliku anāku annurig unammāša ana rab bēti ṭēmu assakanna ina dātūwa mādāktu unammaš ina muhhi Ituʾaya ina libbi egerti laššu maṣṣartê ša nagie annīe izzazzu ulâ ibašši x+x x x x+x lillikūnê issīya šarru lišpurra
