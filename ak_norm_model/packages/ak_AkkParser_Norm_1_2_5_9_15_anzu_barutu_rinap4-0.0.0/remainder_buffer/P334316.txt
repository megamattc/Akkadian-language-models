saao/saa15/P334316
ana šarri bēlīya urdaka Nabu-belu-kaʾʾin lū šulmu ana šarri bēlīya ša šarru bēlī išpuranni mā ina muhhi dulli ša x x x birti ēnātīka untaddid mā lā tašammanni ša ana šarri bēlīya lā ašammûni ana mannimma ahhūr lašme annurig šalāšīšu arbīšu šarru bēlī akī annīe išappāra akê lablaṭ ali nikittī dāmēya ina libbīya ētablu ina qanni mehrēya dullu eppaš lā ašarēdumma ša libbišunu anāku lā makiu anāku akī ša šunu eppašūni anāku eppaš kî maṣi ana šarri bēlīya lā ašammûni ana mīni šarru bēlī ubaʾʾanni ša šarru bēlī išpuranni mā ina Meturna lū atta maṣṣartu uṣur annurig ina Dur-Anuniti birti Meturna u Dur-Bel-ilaʾi ina šēp šadî anāku emūqēya ina pānēya Mar-Yakin ina Babilimma šû hūlu karim anāku lā allāka rēš hūlīya lā anašši u ṣāb šarrēya lā uramma rēš eṣidiātišunu lā inaššiu mīnu ša ṭēmunni šarru bēlī lišpura
