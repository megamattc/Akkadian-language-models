saao/saa15/P334708
i-x x x x na x x x x ittalkūni Malak iltibî akī ūmu immeranni ina muhhi x x ālāni rammûti urtammî nišē alpāni gabbu ihtabtu ammar ušēzibūni igdurrūni ina Deri ētarbūni ūm 14-KAM Kislimi ša-pēthalliāti ana Maliki assappar ittalkūni iqṭebûni mā nāgiru bēt Zeru-iddina ētarba nišē māti Malakaya uptahhir ina bēt ili ussērib maṣṣartušunu inaṣṣur x x x x x ša Zeru-iddina x x x x x u₂-sa-x li x x mār šiprīya issu {URU}x x ūm 14-KAM išhuranni ana šarri bēlīya assappar issurri šarru bēlī iqabbi mā šar Elamti ayakka Bit-Imbi šû emūqqī annūti ša Maliki illikninni šumma ana Deri illakūni šumma ana kutalli isahhuru udīni ṭēnšunu lā iharraṣu ana kīma ṭēnšunu ihtarṣu bēt pānišunūni ana šarri bēlīya ašappar Zeru-iddina adū x rabiūtīšu marʾēšu
