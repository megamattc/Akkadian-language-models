saao/saa15/P334343
ana šarri bēlīya urdaka Il-yadaʾ lū šulmu ana šarri bēlīya šulmu ana māte u bīrāti ša šarri bēlīya libbu ša šarri bēlīya lū ṭābšu ahhē ša Kutaya mār Seʾ-salamu Isuqaya šunu issu nāka issi Yasumu ana Arranu ittalka ūmâ ibaššû 10 issu libbišunu issu libbi Arranu ina pānīya ittalkūni x i-bi-is-su-ni iddubūbu mā rēhti ahhēni ša ammāka mā ibaššû issu libbišunu urdāni ša bēt nāgir ēkalli mā šum ili šēlannāšu šumma taddanannāšu mā nillik ahhēni nikmēsi nillik šumma šarru bēlī iqabbi šum ili lušēlaššunu urkīti kî ša šarru bēlī ilaʾʾûni lēpūšu ṭēmu ša Mar-Zeri emūqīšu ina Kiš šû Babili kammūsu
