saao/saa15/P334103
ana šarri bēlīya urdaka Issar-duri lū šulmu ana šarri bēlīya ina muhhi Nabu-šumu-iddina Nabu-eriba asāni ša ana šarri bēlīya aqbûni annurig ina qātē mār šiprēya ina pān šarri bēlīya assapraššunu ina pān šarri bēlīya lērubu šarru bēlī issišunu lidbūbu kētu anāku lā ubarri lā aqabaššunu bēt šarru bēlī išapparšanūni Šamaš-belu-uṣur issu Deri issapra mā muššarānî laššu ina libbi igārāti ša bēt ili lā niškun ūmâ ana šarri bēlīya assapra issēn muššarû lišṭuru lušēbilūni ina pitti rēhūti lišṭuru ina libbi igārāti ša bēt ili liškunu zunnī maʾda adanniš ittalak ebūrī dēqe libbi ša šarri bēlīya lū ṭāb
