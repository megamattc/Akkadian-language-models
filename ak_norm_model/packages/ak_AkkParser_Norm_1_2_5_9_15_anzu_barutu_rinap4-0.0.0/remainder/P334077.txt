saao/saa15/P334077
ana šarri bēlīya urdaka Mannu-ki-Ninua lū šulmu ana šarri bēlīya šulmu ana māti ša šarri bēlīya ina muhhi Zabgagaya ša šarru bēlī išpuranni mā šaʾal amur bēt errabūnu uṣṣûni šupra ūmâ issu bēt Dalta issuhurūni ina Kuluman issi ahhēšunu ētarbu kammusu u kî allikūni adê issi Kulumanaya aškunūni usallimūšanūni šunu issēšanumma issalmu ina muhhi Zabgaga ittahrūni mā bēl ālinni sahhīri ina muhhīni šēšib kî ša šarru bēlī išpuranni aqṭibaššunu mūku bēl ālikunu šarru ittiši x x x x x x x Mataya issabatsu x+x x x x ša Zabgaga x x x x x x x x x addanakkunu x x x x x x x x x-ir-ku-nu x x x x x x x x x mu x x nu x x x x x x x x x+x x+x x x x x+x a x+x x x x x x x+x x x x x aqabaššunūni iqṭibiu mā x x x ana uṣê issu Kuluman x x x x ša Asrukani u ša x x x x x x x-ir ša Sikrisi i-sa-x x x x x x ana šulmu mār šiprānišunu x x issu pānīya lā ibattuqu kuzippī sāmūti ussabbissunu sabirrī ṣarpi assakanšunu u kî annīe aqṭibaššunu mūku kî ša timāli šalši-ūme pān Nabu-belu-kaʾʾin tazzizanni mīni ša ṭēmunni tahruṣanni taqbaššunu mūku ūmâ kî annimma ina pānīya itissa mūku mīni ṭēmu ša Mataya ša tašammanni šuprāni mūku kî ša Nabu-belu-kaʾʾin iṣṣurukanūni anāku anaṣṣarkunu u dibbīkunu damqūte ina pān šarri bēlīya aqabbi u šunu kî annî iqṭibûni mā šarru ṭēmu issakanannāši mā ina pān pāhiti ša Kar-Šarrukin itissa mā ūmâ ina pānīkāma nizzaz mā urdāni ša šarri anēnu x x x x x x x x x ša Nabu-belu-kaʾʾin x x x x x x x x assapāra nūku x x x x x x x ina pānīya x x x x x x x x x issēni x x x x x x x x šuknu x x x x x-MEŠ-ni nu-x x u mā atta issi x x-ka alka mā ina rēš Satarni adê issēni šuknu mā nissilim ūmâ annurig dibbī ṭābūti issēšunu adabbub adu mīni ša šarru bēlī išapparūni
