saao/saa21/P237540
amat šarri ana Menana šulmu yāši libbaka lū ṭābka agāʾi šû ša ina qātē Ubar tašpur ultu Šimbur tadūku umma Šimbur ša ṭābtu tēpušaššumma u adê tušeṣbituš u šû ana adêka ihṭû adūk u Ubar kî apṭur altaprakka allakma itti Ummanigaš ša atta ṭābtu rabīti tēpušaššumma ana adêkāma ihṭû itti bēl ṣāltīka izzizūma u ana miṣirīka ibbalkituʾ ṣālti ittīšu nippuš tuktêka nutarra u anāku ina libbi šiprēti ša ana kâša u ana Tammariti ašpur umma dibbī annūte ša tēpuš ša ina muhhi ili u amēli ṭābū šunu enna ana mīni mal tašpur ul tēpuš umma ašša la-pān Ummanigaš tuktêka tutarra mār šiprānīka sittūtu apaṭṭarma ašapparakka u x x x x-MEŠ ša hummur agâ x x x x x uṣabbatma ušebbalakka x x x x x enna 19 agâ arhāni x x x x x amatka ul ašme u agâ pirku ina muhhīka ušēṣiʾa ina libbi ša rāʾimāni ša Mat-Aššur atta u libbaka ittīya pašru enna kî šulmu ana kâša u ina manzaltīka ušuzzāta minamma tumandi lā epšū ina mātikunu ippušūʾ mār šiprānīya šitta agâ šanāti kilû u atta saktāta ana kitti Dan-Ešu ana Sin-šarru-ibni iqbi ultu ina siparrī ṣabtū umma Šamaš-šumu-ukin niditti ittanna ana libbi agâ gabbu ēpuš umma ana kūm ša abbutti ša Menana šību ana Ummanigaš taṣabbatā umma anākūma qīpti ina Elamti lū taddinanni umma amurā enna Menana attûkunu minû ibašši īpušma iddakkunūšu enna anāku ul īdē ša aššutīya izʾirka u usakkapūka enna kî mamma iddalhūma hanṭiš šupramma lū īdī rēštû amēlu šarru bēl šarrāni ṭābtašu kî mimma x x x-uš enna kî ṣabāt abbūti ṣibāta šupramma abbutka luṣbat mindēma taqabbi umma minamma libbū x x x bēlēya šinīšu 03-šu₂ ana x x x x x ša ul ina dunnīka 19 arhāni x x x x x x amatka ul ašme 0 x x x x x muhhīka iqqûni
