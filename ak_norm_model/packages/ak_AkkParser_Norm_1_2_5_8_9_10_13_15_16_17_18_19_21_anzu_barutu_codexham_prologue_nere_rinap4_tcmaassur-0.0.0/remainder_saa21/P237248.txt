saao/saa21/P237248
ana šarri bēlīni ardēka Bel-iqbi u Gambulaya Ninurta u Gula šulum ṭūb libbi ṭūb šīri ša šarri bēlīni ana dāriš liqbû kalbāni mītūtu anīni šarru bēlā ubtalliṭannāši šammu balāṭu ana nahīrīni iltakan Adarihiti ina Zame šarru kî ībuku ina libbi āšibūtu ultēliʾannāši u kî annî iqtabûnā̄ši umma ardē ša šarri attunu bīrti x x x malāni qaqqaršu u x x x x x ul iddinannāši x x x x iqtabû kî ni-x+x x x x x x x x x-ir-ri-x x x x x x x x x x {d}x+x x x x x x x x x x x ni x x x x x x-ti ina libbi nihalliq x x x-ku umma alkāma x ana šadî ša Banniši išāni 0 ana šadî ša Banniši kî nīlû ahhēni ina libbi dīkū ṣābē ša ahhēni idūkū nuṣṣabbita ana pāni pīhati nītabka huršān ittišunu kî nilliku ina ṣilli ša šarri nizzakaʾ ina muhhi qaqqadi hašlāni u ṣābē bāšāni šarru bēlā lā iqabbi umma minamma ina lā ašāba ša pīhati tallikāni ultu šû ašbu šinīšu kî nillika ultu harrāni turrāni u bītātīni ṣubbutāni enna ina ṣilli ša šarri bēlīni nizzāza lā nihalliq
