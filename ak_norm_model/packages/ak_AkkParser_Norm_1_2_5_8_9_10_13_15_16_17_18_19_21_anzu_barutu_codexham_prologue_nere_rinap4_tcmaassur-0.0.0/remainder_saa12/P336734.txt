saao/saa12/P336734
ana Nabu āšib Ezida ša qereb Kalha bēlu rabê bēlīšu   Nabu-sakip mār Ahhe-damqu ana {1}lul-x-x ana Palhu-ušezib gimir 02 marʾē ša Issi-Urkittu-libbi urdānīšu x x u bēt 07 imār eqli ina Ṣabat-lukun ṭēhi hūli ša ana Ṣabat-lukun illakūni ṭēhi hūli ša ana Kapar-šukkalli illakūni ṭēhi eqli ša Adumu Ṣidunaya ṭēhi eqli ša Baʾal-haluṣu rab hanšê ana balāṭ napšāti ša Sin-šarru-iškun šar Mat-Aššur bēlīšu u balāṭ napšāti ša issi ēkallīšu ana Nabu bēlīšu ikrubma iqēš mannu ša ina urkiš ina matīma izaqqupāni iparrakūni lū rubû urkīu lū šaknušu lū qurubšu lū mammannušu lū bēl ilkīšu lū bēl ahannīšu lū marʾēšu lū mār marʾēšu lū ahhēšu lū mār ahhēšu išalliṭūma ina muhhīšu balāt Nabu ilku tupšikku immessūma ina danāni issu pān Nabu ekkimšu Nabu āšib Ezida ina kakkīšu ina qāt šarri limnūšu Tašmetu hīrat Nabu ina mahar Nabu hāʾirīša lemuttašu liqbi Šamaš dayāna šamê u qaqqari niṭil īnīšu limhuršūma ina eṭūti ittanallaka Mar-biti šukkallu rabiu ša Nabu šumšu zāršu ina māti luhalliq šībūti ša pî ṭuppi annīe išmû {1}x x x x ša-rēš-šarri Arbaya hazanna Kalhi {1}x x x x qēpu Bet-Nabu Bet-Inurta {1}{d}x-MAN-PAB sangû Nabu Tabni-Issar rab MI.AŠ {1}in-x-x+x-i rab ēkalli Harṣu rab ēkalli Gallul lahhinni Inurta Nani lahhinni Nabu Nabu-ahu-iddina ša-gaṣṣātēšu Abdi tankāru Inurta-eriba tankāru Tašriti ūm 25-KAM₂ limmu Bel-iqbi šakin māt Tušhan Urdu nuhatimmu Bet-Nabu Nabu-kuṣuranni ṭupšarru Šumu-ken rab kiṣir ša bēt issi ēkalli Aššur-matu-taqqin x x ša-pān-ēkalli ša issi ēkalli
