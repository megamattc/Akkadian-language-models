saao/saa12/P335553
kunuk Bel-naʾdi kunuk Nabu-naʾid ahūšu kunuk Urdu-Issar mār Bel-naʾdi kunuk Šumma-ussezib mār Kanunaya gimir 04 amēlē bēl amēli ana Inurta ša qereb Kalha šēluʾi   Dur-maki-Issar mār Raʾimti ahātušunu ša Bel-naʾdi ša Nabu-naʾid ša ina harimtīša tušabšûni urtabbiʾūšu ana Inurta bēlišunu ana širikti issarku ana ilki tupšikki ina Bet-Inurta iddaggal mannu urkīu ša pî dannite šuātu lā tušamsak Inurta ikribīka išemmi u ša ušamsaku Inurta ša ina ikribīšu zakru litūr līninšu šību Iddinaya sangû ša Inurta šību Nabu-šumu-uṣur sangû ša Nabu šību Marduk-šarru-uṣur sangû ša Nabu šību Mušezib-Nabu ṭupšarru šību Nabu-ahu-uṣur rab ēkalli šību Ubru-Nabu rab ēkalli šību Ṣil-Bel-dalli ša-muhhi-bēti mār šarri šību Remanni-Šamaš ṭupšarru šību Salim-kenu ṭupšarru šību Urdu-Issar sangû ša Issar šību {1}x x x sangû ša Adad šību {1}x x x x ša-endīšu šību {1}x x x x rab nuāri ša Inurta šību {1}DI-ma-nu-x nuhatimmu Bet-Inurta gimir 05 ēribūte-bēt-ša-ili šību Nani lahhinnu ša Nabu šību Urdu nuhatimmi bēt ili ša Bet-Nabu šību Nergal-šumu-iddina mār Nabu-mudammiq ṭupšarru ṣābit dannite Eluli ūm 18-KAM₂ limme Aššur-gimil-terre masennu rabiu
