saao/saa12/P336258
Aššur-etel-ilani x x x x x x x x x x uklu mār Aššur-bani-apli x x x x x x x x x x uklu mār Aššur-ahu-iddina x x x x x x x x x x uklumma   ultu abī bānûʾa illiku nammušīšu abu lā urabbanni lā iṣpupanni kappī bāntu ul ihsusma ul tušaršanni ṭēmu Sin-šumu-lešir rab ša-rēši bēl ṭābti abī bānîya ša kīma abi ittanarranni ka-x+x x x ina kussê abī bānîya šalmiš ušēšibannimma nišē Mat-Aššur ṣehru u rabû ušadgilu pānūʾa ina ṣehērīya maṣṣarti šarrūtīya iṣṣurūma iptallahu o šarrūti arkānu Nabu-rehtu-uṣur {LU₂}x x x x x x ša sīhu u bārtu ēpušu x x nišē Al-Aššur u nišē Mat-Aššur x x x ikṣuru x x x x x adê māmīt x x x ana Sin-šarru-ibni šūt-rēšīya x x x ša aškunu x x x x x šakin māt Kar-x x x ittišunu x+x x x x x x x x x x x x x x pâ ēdiš iššaknū x x x x x x x x x x x qabli u tāhāzi x+x x x x x x x x x x x ina qibīt Bel u Nabu ilāni rabûti bēlēya Sin-šumu-lešir rab ša-rēšīya u ṣābāni tāhāzi ša bēt ramanīšu ša ittīšu izzizūma nišē x x x x x x ṭābtu x x-šu₂ damiqti x x x x x x ulabbissunūti lubultu birmē sabirrī hurāṣi urakkisa rittīšun x x x x x x x x x x Nabu-kuṣuranni x x x x x x x x x x x x-15 adi nišēšu  gimrumma eqlāti kirâti bētāti u nišē Aššur-etel-ilani šar Mat-Aššur uzakkīma ana Ṭab-šar-papahi rab kiṣir rab ša-rēši mār La-qepi ina kunuk šarrūtīšu ša lā šunnê iknukma iddinšu ša eqlāti kirâti šuātina nusāhīšina lā innassuhu tibnušina lā iššabbaš u nišē šuātunu ina ilki tupšikki dikût māti lā irreddû ina miksī kāri nēbiri abulli ina šadê hirīti zakû ina ēkurrāte kališina niqiāti x x x x x x x ina eleppi hūqu x x x x x x x x x x ṣibti alpānīšu u immerēšu u x-MEŠ-šu₂ lā iṣṣabbat x x x harrāni sahhurtušu mimma lā usahhar  rubû urkīu ina šarrāni marʾēya ša Aššur u Ištar ana bēlūt māti u nišē inambû zikiršu nīš Aššur Enlil Adad Ber u Issar Aššuritu pilahma ša pî ṭuppi šuātu lā tušanna ilāni rabiūti ikribīka išemmû  x x x x x x x x x x x x x šakin māt Quwe
