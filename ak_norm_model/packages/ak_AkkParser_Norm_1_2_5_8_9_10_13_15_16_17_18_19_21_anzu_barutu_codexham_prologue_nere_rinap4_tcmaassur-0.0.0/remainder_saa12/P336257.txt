saao/saa12/P336257
Aššur-bani-apli šarru dannu šar kiššati šar Mat-Aššur uklu mār Aššur-ahu-iddina šar kiššati šar Mat-Aššur uklu mār Sin-ahhe-eriba šar kiššati šar Mat-Aššur uklumma   anāku Aššur-bani-apli šarru rabiu šarru dannu šar kiššati šar Mat-Aššur šar kibrāt erbetti rāʾyu kēnu ēpiš ṭābti šar mīšari rāʾim ketti mušammehu nišēšu ša ana šūt-rēšāni manzāz pānīšu ittanabbalu ina damqāti ana pālihi nāṣir amat šarrūtīšu utirru gimilli dunqi {1}x x x x x ša-rēši ša Aššur-bani-apli šar Mat-Aššur bēl ṭābti bēl deʾiqti ša issu rēdûti adi epēš šarrūti ina muhhi šarri bēlīšu amrūma libbīšu gummuru ana bēlīšu ina mahrīya ina kināti izzizūma ittallaku šalmiš qereb ēkallīya ina šumi damqi irbûma iṣṣuru maṣṣarti šarrūtīya ina bibil libbīya milik ramanīya ṭābtašu ahsusma ukīn širiktašu eqlāti kirâti nišē ša ina ṣillīya iqnû ēpušu bēt ramanīšu uzakkīma ašṭur ina unqi šarrūtīya aknuk ana {1}x x x x x ša-rēši pālih šarrūtīya addin ša eqlāti kirâti šâtina nusāhīšina lā innassuhu tibnušina lā iššabbaš illaku ana šīmti ašar iqabbû iqabbirūšūma iṣallalu ēma bibil libbīšu rubû urkīu ša pî danniti šuātu lā ušamsak Aššur Adad Ber Enlil Aššuru Issar Aššuritu ikribīka išemmû  x x x x x x x x x x x x+x
