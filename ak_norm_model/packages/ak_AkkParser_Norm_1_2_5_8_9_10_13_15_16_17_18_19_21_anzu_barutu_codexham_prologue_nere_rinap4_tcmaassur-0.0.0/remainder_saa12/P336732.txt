saao/saa12/P336732
Adad-nerari šarru rabiu šarru dannu šar kiššati šar Mat-Aššur mār Šamši-Adad šarru dannu šar kiššati šar Mat-Aššur mār Salmanu-ašared šar kibrāt erbetti x x x Hindanu ina qāt Palil-ereš šakin māt Raṣappa imtunu ina qātīšu il-x-x mamma ina muhhi lā innê x x x x x x x x šakin māt Raṣappa šakin ṭēmi Hindani iraddīšu šūtu bēlšu šūtu x x x x x x x x x mutīr ṭēmīšu mamma x x x x x x x x x ina pān šarri puqur Palil-ereš lā ipaqqar u lā damiqte lā izakkar Adad-nerari šar Mat-Aššur ina kunnu libbīšu ina qāt Palil-ereš šakin māt Raṣappa imtunu nīš Aššur Adad u Ber Issar Aššuritu rubû urkīu ša Aššur ana bēlūt Mat-Aššur inambû šumšu ša pî danniti šuātu lā ušamsak Hindanaya ina qāt Palil-ereš šakin māt Raṣappa lā ekkim ana pāhati šanītimma ina qāt mamma šanimma lā imannu ana arkât ūmē ana ūmē ṣâti itti pāhat Raṣappa mani x x šakin māt Raṣappa x x x x x rubû urkīu ša x x x x x x x x x x x x x x x x x x x x x mannu lū rubû x x x x x x x x x x lū ah šarri x x x x x x x x x x x x lū šukkallu lū {LU₂}x+x x x x x x x x x x x x lū kabtu lū muškēnu lū x x x x x x x x ušuzzūma amassu x x x x x x x x amat damiqti u lā x x x x x x x x ša Hindanaya ina pān šarri bēlīšu x x mamma lā izakkar ana pān šarri bēlīšu lā iqabbi mā Hindanaya ina qāt Palil-ereš šakin Raṣappa šēṣi ina qāt šanimma munūšu šarru bēlšu ultu qereb ēkallīšu itti amat lemutti u šumi lā damqu inassahšu adi ūmē balṭu ina qereb erēbšu lā ibašši pāhassu ekkimūšūma ina qāt nakrīšu imannûšu mannu ša amat ša Hindani iqabbûni mā Hindanu issu qāt šakin Raṣappa šēṣi Marduk bēlu rabû ezziš likkilmēšu šīmat lemutti ana ṣâti lišīmšu x x x x šarru nīš ili izakkar Hindani x x x x ina qāt Palil-ereš imtunu x x x x x lā ušamsak ša ṭuppa šuātu ultu pān Belet-Nina x x x x x lū ina mê inamdû lū ina išāti iqallû lū ina erṣeti itammeru lū ina ašri šanimma išakkanu lū ina bīt-asakki ašar lā aʾāri ušerrebma inassuku Aššur Šamaš Nabu Marduk Enlil ab ilāni Inurta qarrādu Nergal bēl šibṭi Issar Aššuritu ilāni rabiūti annūti ezziš likkilmūšūma x x x x x-šu₂ u perʾašu ina māti lihalliqūma saharšuppâ ina zumrīšu kīma ṣubāti lihallipūšu Simanu ūm 24-KAM limmu Bel-tarṣi-ilumma šakin māt Kalhi  mannu ša ina pān šarri iqabbûni mā x+x x x x x x Palil-ereš šakin māt Raṣappa šēṣi qīpanni x x x x x x x x x x x x x+x x x x x x x x x x x x x x x x x x x x x
