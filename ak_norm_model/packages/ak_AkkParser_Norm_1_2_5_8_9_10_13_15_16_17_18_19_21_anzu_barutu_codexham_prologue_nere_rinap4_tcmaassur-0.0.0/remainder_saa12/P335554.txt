saao/saa12/P335554
ana Inurta ša qereb Kalha Mannu-deʾiq bēl arīt ša-rēši Nabu-maqtu-šatbi māršu  ana Inurta gišru dandan ilāni qardu ana balāṭi napšāti ša Aššur-bani-apli šar Mat-Aššur ana Inurta ša qereb Kalha ana širikti išruk mannu ša issu pān Inurta ikkimūšu lū šaknušu lū rab hanšêšu lū ah abīšu lū mār ah abīšu lū x x x x ina danāni u pu-x x x Inurta ina kakki lā pādî likamšu Gula simmu lazzu ina zumrīšu lū taškun Adad gugal šamê u qaqqari ina sunqi liqattīšu Nabu arrat lā napšuri līruršu Ištar āšibāt Arbail šaharšubbâ lū tuhallipšu Aššur Sin Šamaš Bel Nergal Inurta Gula šumšu zāršu ina Mat-Aššur luhalliqu  urhi ūm 11-KAM₂ limmu Bulluṭṭu šību Iddinaya sangû ša Inurta šību Nabu-šumu-uṣur sangû ša Nabu šību Ubru-Nabu rab ēkalli šību Nabu-ahu-uṣur rab ēkalli šību Našuh-dala hazannu šību Urdu-Issar šību Dudu šību Inurta-mutaqqin šību Dilil-Issar šību Ahu-eriba šību Arzabutu
