saao/saa12/P336733
kunuk {1}x-x-x-a.a bēl nišē tadāni   Urdu-Issar Nabu-hamatuʾa gimir 02 marʾē La-ṣahitti ahātīšu o kusāpī ussākil ubtallissunu o issu muhhi zīzi intatah urtabbišunu uzzakkišunu o ana Nabu ša qereb Kalhi bēlīšu iddin mannu ša muhhišunu išalliṭūni u lū ina danāni issu šapla Nabu ušēṣaššunu o Nabu ṭupšar gimri šumšu zāršu issu māti luhalliq arrat marušti lā napšuri līruršu ūmu ištēn lā balāssu liqbi Tašmetu kallatu rabītu ina mahar Nabu hāʾirīša amassu lū tulammin šīmtu lā ṭābtu lū tašīmšu lā ṭūb libbi lā ṭūb šīri lū taqbi šību Iddinaya sangû ša Inurta šību Nabu-šumu-uṣur sangû ša Nabu šību Nabu-šarru-uṣur ša-muhhi-bēti šību Nabuʾa tankāru x x šību Tabalaya {LU₂} o šību {1}x x x-a kalû x x šību {1}x x x+x nargallu ša Nabu šību Urdu nuhatim bēt ili ša Nabu šību {1}x x x+x-PAB nuhatim bēti bēt ili ša Nabu šību Nabu-ahu-iddina ša-gaṣṣātēšu šību Abu-ilaʾi mār-šāqê šību {1}x x x x+x atû šību {1}x x x x {LU₂}GAL-še-x-a-te šību {1}x x x x ṭupšar urhi ūm x-KAM limmu Awianu pāhat Quʾe šību {1}x x x x ṣābit dannite
