saao/saa19/P393615
ana šarri bēlīya urdaka Inurta-belu-uṣur lū šulmu ana šarri bēlīya issu muhhi Inurta-aplu-iddina ša bēlī išpuranni mā sissê alpāni immerē ša issu Tabali naṣāni mā kî maṣi ina pānīka ipqiddi mā atâ lā tašpur šinīšu maṣi ina muhhi bēlīya assapāra 46 sissê 01 mē 65 alpāni 04 līmu 06 mē 35 immerē ina pānīya 33 sissê o 01 mē 35 alpāni ina pān Aššur-naṣir ana šāšu ṭēmu assakanšu kanīku aṣṣabat attanšu ina muhhi bēlīya ittatakka 16 gušūrī ša issu pān Bel-ibni illikūninni Aya-niri imtatha ina muhhīya iktarar anāku amtahar ina timāli ina šaššūme Attar-šumki Matiʾ-il ina muhhi šapti nāri gušūrī ikarrarūni u anāku ina libbi aktarranni ūmâ x x x ina muhhīya mā lihhaṣanni ina batte annīte šēbiranni šarru bēlī lū ūda lā ilkīni šû ana mātī ša bēlīya šulmu adanniš anīnu dullīni neppaš libbi šarri bēlīya adanniš lū ṭāb
