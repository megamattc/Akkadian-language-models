saao/saa19/P224457
ana šarri bēlīya urdaka {1}aš-šur-EN-x lū šulmu ana šarri bēlīya adanniš adanniš urhu annīu šarru bēlī ana Urarṭi elli Aššur Šamaš Ṭurušpa ina qātē šarri bēlīya issakanūma šarru bēlī harrānšu ana Urarṭi liškun Ṭurušpa likšūdu šarru bēlī šunšu ana dārâti liškun issurri šarru bēlī harbānāte ša x x x usahhar iddana unqi šarri ša ina muhhīya šarru bēlī išpuranni attahar attalak ana Parni-alde o assaʾal ša šarru bēlī ṭēmu iškunanni šuh mār šiprāni ša Mat-Aššur o ša ana Urarṭi illikūni {1}x x x x x x+x+x x x bi x annūte mār šiprāni pāniūte Parni-alde mār šiprīšu ša Yadaʾ-la-nibi Ṣira annūte mār šiprāni urkiūte 04 šunu mār šiprāni ša ana Urarṭi ēliūni mār šiprāni ša Urarṭi issišunu ittalkūni ina bēt Yataya rab ālānīšu issēribūšunu ina u₂-qa-la-a-te kusāpī mê ittannūniššunu adi bēt x isharūni ana Urarṭi ēlûni Parni-alde urdaka idabbūbu issurri anāku lā kettu ina pān šarri bēlīya aqṭibi šarru bēlī ana Šubriaye lišpur Parnalde dāgil iṣṣūrātišu o lušēbila šarru bēlī lišʾalšu mā ana mīni iṣṣūrāti uṭâbūni pāhutu issi rabiūtīšu tamītu issi urdāni ša Aššur-belu-uṣur issakan ina muhhi duākīya idabbubu šarru bēlī lūda
