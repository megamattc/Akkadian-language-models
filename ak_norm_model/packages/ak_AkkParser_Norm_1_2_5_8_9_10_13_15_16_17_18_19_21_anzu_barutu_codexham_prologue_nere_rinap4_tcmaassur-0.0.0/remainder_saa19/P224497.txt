saao/saa19/P224497
ana ṭupšar ēkalli bēlīya urdaka Nahiši {LU₂}x x 25 immerē ana Marduk-apla-iddina attidin ina ūme 07 ussēṣišu namaddāti ša dalāti uṣṣabbīti ana bēlīya ussēbila ina muhhi bēt šerʾānī ša bēlī išpuranni mā kî ša taltukūni ittannūnikâ šerʾānī ša Digirina anāku ussērib bēt altukūni addinūni akī allakanni ana bēlīya aqabbi egertu ša ina muhhi masenni bēlī išpuranni ina muhhi kaqqiri x ša ina idunni ittannanāši o mā ana pān šumīka ša-šīmī ina libbi lū kammusu egertu ša ina muhhi ša-muhhi-āli bēlī ušēbilanni ša-muhhi-āli ina Mat-Aššur ittalka bēlī issīšu lidibub ina muhhi riṣipti ša bēlī išpuranni mā issu unīni riṣiptu riṣībi ša lā unīnê riṣiptu araṣṣībi 30 tikpī aktarar masennu ētamur mā ṣinda rammea mā dullu dannu šû
