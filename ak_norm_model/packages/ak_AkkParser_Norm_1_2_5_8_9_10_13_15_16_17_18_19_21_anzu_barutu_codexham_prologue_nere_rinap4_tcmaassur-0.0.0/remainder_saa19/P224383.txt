saao/saa19/P224383
ana šarri bēlīya urdaka {1}{d}x x x lū šulmu ana šarri bēlīya rab ālāni x+x x x šinīšu ṣāb šarri issīšu {1}x x Hallusu o urdāni ša Nabu-kenu-uṣur pāhutu ša Tilleya ussahaliqūšunu ana Upume ittaṣṣūšunu adi ašʾalūni uṣṣiṣūni rādiu irtidanni ša ana Šubria harrānšu iškunūni aṣṣabat ana rādi kibsi mār šipri attidīni mūku alik amur pitti šû ina pān šarri laqabi ulâ annāka lubaʾʾišu Šubriaya issu pān rādi kibsi uptazzīri mā amēlumma lāšu ina pānīya urdu ša Nabu-kenu-uṣur ētatqa mā dullu amēli naṣāka mā kūdunu tattanna Šubriaya lā immaggur rab ālāni lā iddan ša ušahaliqūšūni Šubriaya bēl ṭābtišunu šû ina muhhi šarri bēlīya ussēbilaššu šarru bēlī lišʾalšu adu illikanni ussēbilaššu
