saao/saa19/P224441
ana šarri bēlīya urdaka Aššur-šallimanni lū šulmu ana šarri bēlīya ša ana šarri bēlīya ašpuranni muk lammarku nišē bēt ibaššûni lupahhira ana nasīkāti ašsaʾal mā issēn lā rēhe mā annūtimma šunu annurig nasīkāti illakūni šarru bēlī lišʾalšunu Remanni-Issar ina libbi mardēti ša ana Kar-Aššur illakūni ina irtīni ēteliʾa ša šarru bēlī išpuranni mā 06 līmu hubtu ina pānīka šākil adu mati 06 līmu 03-su-u₂ issi rabiūti gabbu abattaq lā ana šarrê bēlīya ina šaddaqdiš ašpurru muk kurummāti laššu šarru bēlī iqṭibiʾa mā lū tahhuranni 40 līmu kurummāti lū addinakka ūmâ šarru ūdâ kî kurummitī laššūni adu mati 06 līmu 03 līmu liddinūni 03-lim-ma ana Šamaš-bunaya liddinu annīu ana šarri bēlīya attahar ša šarru bēlī išpuranni mā hubtu urkīʾu addanaššunu annīu išsēya lušanšilu urkīʾu anāku issišunu lušanšil issurri šarru bēlī iqabbi mā akê ina pān Šamaš-bunaya errubu mā ana mati o karmu 01 mē 50 ālāni issi dūrāni ša Šamaš-bunaya ana Arrapha ina libbi x lušēribu
