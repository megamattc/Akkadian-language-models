saao/saa16/P336778
Bel u Beltia Nabu Tašmetu Inurta u Gula Nergal Laṣ o ilāni annūte rabiūti ana {1}{d}AG-x x x likrubūka liṣṣurūka lušallimūka ṭūb libbi ṭūb šīrāni liddinūnikka maṣṣar šulme balāṭi issīka lipqidu ammar ša ana ilāni annūte tahhurūni adanniš adanniš hanṭiš lišrukūka alimma mīnu ša x+x x x ina pān bēlēšu abatsu x x x annurig ana bēlīya assapra qallūtišunu ina Kalha issu libbi ūm 01-KAM₂-ma o ša lā kispī ina bēt ṭuppi lā illuku tabku ša Simani bēlī urdānīšu luballiṭ adi bēt kurummāti eššutu tamaqqutanni alimma mīnu ana Nabu attahar ina pān bēlīya iptaqdanni Nabu abbūtī ina pān bēlīya iṣabbat
