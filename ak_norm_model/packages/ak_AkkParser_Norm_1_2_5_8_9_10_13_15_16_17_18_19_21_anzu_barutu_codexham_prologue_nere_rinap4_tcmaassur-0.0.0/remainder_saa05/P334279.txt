saao/saa05/P334279
ana šarri bēlīya urdaka Šamaš-belu-uṣur lū šulmu ana šarri bēlīya ina muhhi kallie ša šarru bēlī qātē Arbailaya išpuranni mā atâ kalliu laššu kî issi Ubru-Harran ša-qurbūte illikannāni anāku ina Urzuhina ina pānātuššunu 02 kūdin ina šapal Ubru-Harran artakas ina Arrapha iṣṣabat 02 kūdin ina šapal Arbailaya irtakas ana Mazamu ittalak šarru bēlī lišʾal šumma lā urû ša kūdin ina Dur-Taliti urû ša kūdin ina Tagalagi ušazzizūni issu Urzuhina ittūṣi 02 kūdin ina šaplīšu kalliu ana kallie adi Arrakdi kî ūmâ illikannāni bēt šarru bēlī išpuršūni anāku ina Urzuhina 02 kūdin ina šaplīšu artakas o adi Dur-Taliti hu x x nu x ši hu mā x x x x šarru bēlī ūda kî Arzuhina ina libbi ispillurte karirūni mardītu issu Urzuhina adi Arrakdi ana umāmē tadaʾʾin šarri bēlī aṭ ṭēmu liškun ka-ša₂ kalliu ina Dur-Atanate lušazzizu ahēʾiši nutīn ina muhhi parriṣūti ša šarru bēlī išpuranni mā ina muhhi ṣehrāni ša rab karkadinni ina Babiti ittuqtu assaʾal ūtaṣṣīṣi memmēni laššu u lā nišme šarru bēlī issapra mā šumma parriṣūti lā tuṣabbit mā lū tūda kî atta tušallumni parriṣūte ša Arrapha ša bēt nāgir ēkalli uptathuru ina libbi izaqqupu ūmâ x x x ussēli inaṣṣur šumma uṣṣabbitūni ina pān šarri bēlīya ubbalūniššunu annurig parriṣūte ša bēt sartenni ša qanni Urzuhina inqutūni ina pān šarri bēlīya ussēbila
