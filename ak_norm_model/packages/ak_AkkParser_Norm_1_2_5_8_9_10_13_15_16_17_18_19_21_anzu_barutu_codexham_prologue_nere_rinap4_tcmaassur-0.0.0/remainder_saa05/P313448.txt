saao/saa05/P313448
ana šarri bēlīya urdaka Aššur-dur-paniya lū šulmu ana šarri bēlīya ina muhhi etinnāni ša šarru bēlī išpuranni mā ana rabiūti qallūti dīni mā pilkušunu ina libbi lēpuš 16 etinnānīya 03 ina pān nāgir ēkalli 03 ina qabli āli dullu eppuš 10 ša pilkī o ina dūri iraṣṣipūni gimru 16 etinnāni ša dullu eppašūni u marʾēšunu qallūti talmīdāni šunu dullu memmēni lā eppušu ina libbišunu lā hakim unīnāte ina ina dātuššunu izabbilu mūku dullu ša etinnāni ibašši memmēni lā addana etinnāni 06 ina muhhi pilki ša qabli āli ša nāgir ēkalli anāku attidin u dullu iyû ina muhhīya dān adanniš 10 etinnāni annūti ša ina pānīya lā uṣṣū libittumma x x+x ihappiu
