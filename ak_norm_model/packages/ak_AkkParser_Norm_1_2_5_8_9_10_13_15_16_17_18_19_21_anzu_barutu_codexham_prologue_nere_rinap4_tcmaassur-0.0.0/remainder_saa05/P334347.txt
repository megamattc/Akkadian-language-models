saao/saa05/P334347
ana šarri bēlīya urdaka Ašipa lū šulmu ana šarri bēlīya adanniš šulmu ana bīrāt ana māti ša šarri bēlīya tašlīšu ša šarri bēlīya ša illikanni mā maṣṣartāka lū dannat maṣṣartu dannat adanniš 03 pāhāti ina Pulua 03 pāhāti ina Danibani ina pūtūni issi aṣappi puhru anīnu maṣṣartu ina pūtušunu ninaṣṣar nišē gabbu ina bēt dūrāni šunu alpāni immerē ina batte annīte ša nāri šunu anīnu nizzaz ina x x+x x+x ninaṣṣar o šuh tibni ša šarru bēlī išpuranni ina libbi Taʾuzi zunnu lāšu mê issīṣu šaniu rab ālāni gabbu itturdu tibnu issiqiu ša harbi ammar ibaššûni ittannu šuh Ituʾe ša šarru bēlī išpuranni anāku ṣābānê ēteriš kî annīe ana šarri bēlīya assabar nūku Ituʾu ša ina mātīya 05 mē ṣābāni utrūte ibašši šunu issīya lū iṣṣuru atâ ina Guzani illikūni nūku ṣābāni lurammûni
