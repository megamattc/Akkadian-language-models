saao/saa05/P334607
ana šarri bēlīya urdaka Nabu-ahu-uṣur lū šulmu ana šarri bēlīya ina bēt šarru bēlī ina muhhi rabiūti išpurannīni ammar šarru bēlī ṭēmu iškunannīni gabbu addubbaššunu ina muhhi āli bēt šaknūni Iršumu ina qātēšunu arhiš ina muhhi šarri bēlīya illakūni ina muhhi Šarru-emuranni ša šarru bēlī ṭēmu iškunannīni nuk sissê ṣābānīka issēn lū lā imaṭṭi nuk bis lā ina pān šarri o ettiqu ina muhhi Nabu-hamatua ša šarru bēlī iqbûni mā šû lillika hubtu lihhuršunu kî annīe rabiūti iqṭibûni mā lā ušamṣa lā illaka mā ana šanie ša Habban niddan ina muhhi rabiūti ša šarru bēlī iqbûni mā 50-a.a pēthallu ina pānišunu likliu mā rēhte sissêšunu ina muhhīya lillikūni aqṭibaššunu lā immagguru mā illuku ina šiddi hūli imuttu mā issīni illakūni
