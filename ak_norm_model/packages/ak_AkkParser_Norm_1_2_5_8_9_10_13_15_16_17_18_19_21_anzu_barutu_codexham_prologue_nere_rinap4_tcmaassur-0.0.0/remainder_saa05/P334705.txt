saao/saa05/P334705
mā ina x x x x x x x bēt almatte x x x x mā Aššur-leʾi x x x x x ittalāka x x x x šalmu šû i-sa-x x x Nabu-hamatua ina muhhīya issapra mā Aššur-leʾi o ina muhhi Ullisuni illak mā 05 sissê Ullisunu ana Aššur-leʾi ittidin sissê ša iddinaššūni Nabu-hamatua ina libbi egerte ana šīrāni issaṭar ussēbila egerāte ša Nabu-hamatua ina Ninua pān šarri bēlīya ussēriba issisiu issu muhhi ša-rēši ša Aššur-leʾi ša pān Nabu-hamatua ša šarru bēlī išpuranni šalussu šattu issu bēt pān Nabu-hamatua ihliqanni lā illak ana šērudi akī qabsi mātīšu lušētiqūniššu issu muhhi Bel-ahhe tankāru ša šarru bēlī išpuranni šapal qātē ašappāra ubbalūniššu ina muhhi šarri bēlīya ušebbalaššu šulmu adanniš ana bīrti x+x x x x
