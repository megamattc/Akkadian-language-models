saao/saa05/P334139
ana šarri bēlīya urdaka Naʾdi-ilu lū šulmu ana šarri bēlīya ina muhhi Naṣib-il ša šarru bēlī išpuranni mā ina ša x x x x+x x x tu x x x x+x x+x me x+x x x x+x ina dāti maṣṣartušunu liṣṣur laššu lā išammanni lā upahharšunu ina bēti ina pān šarri bēlīya lā allikūni šūtu errab ina pānīya imittu u šumēlu assanapparšu ina pānīya izzaz kî annīe šarru bēlī lišpuraššu mā Bit-Ukannaya gabbu pahhir mā ina pān rab šāqê itzi mā mīnu ša iqabakkanni epuš šarru bēlī egertu ina muhhi Šarru-emuranni lišpura Bit-Ukannaya gabbu lupahhira kî annīe liqibaššunu mā atâ ana Naṣib-il ina muhhi dulli šarri lā tašammea šūtu iqṭibia mā ṣābāni lā išammûni
