saao/saa18/P238016
ana šar mātāti bēlīya aradka Aplaya ūmussu Uraš u Belet-ekalli ana balāṭi napšāti arkūti ūmē ṭūb libbi u ṭūb šīri ša šar kiššat dannu bēlīya uṣalla mārē ša Bel-iddina mārē bēl dabāba mārē mušamhiṣu ša ultu harrān Babili uṣabbitūma ana šarri bēlīya ašpuru u ana šarri bēlīya iqbû umma maqtūtu anīni maʾdiš lumunšunu ina pān šarri bēlīya māda Šula šikin ṭēmi ša Dilbat ša Šamaš-šumu-ukin ipqidu mār ahātišunu šû Dilbatu mala imaqqutnimma x+x x x x x x x x x x šu-u₂-nu ina kutallišunu x x x x x x x x mārēšunu ab-x x x x x x x x x x x x x x x+x x+x x x x x bēl ṭābtī anāku ultu Šamaš-šumu-ukin ana Kar-Nergal ana muhhi madāktu ša šarri bēlīya uṣṣā anāku ina ūmēšu ina madāktu ša šarri Zababa-eriba itti Šamaš-šumu-ukin kî uṣṣā Remanni-ilu mušarkisu iddūk u ṣubātīšu ittašu u ultu itbamma ultu Babili inqutu ina madāktu iqabbu umma kubšu ša ina qaqqadīya šaknu ša Remanni-ilu mušarkisu šû kubšu ša ina qaqqadīšu šaknūma ana pān šarri bēlīya illiku ša Remanni-ilu mušarkisu šû ṣābē agannūtu ul bēlē ṭābti šūnu bēlē dabāba šūnu kî ina dibbī annūtu šalmu lā šalmu ana šarri bēlīya ašpuru ana muhhi lumūt šarru ana ardēšu lišpuramma harrāna ina birīt Babili u Barsip liprusū
