saao/saa18/P237839
ana šar mātāti bēlīya aradka šandabakku Enlil Ninurta u Nusku ana šar mātāti bēlīya likrubū Aššur Enlil Šamaš u Marduk balāṭ ūmē arkūtu ṭūb libbi ṭūb šīri u labār palê ana šar kiššat bēlīya lišruk u kunnu išid kussî šarrūtu ša šarri bēlīya ana ūmē ṣâti liqbû šaddaqad ultu ša-pān-ēkalli u rabûti ana Kaldi ūridūni ahhē ša šar Elamti ana šarri ahīšunu unaʾʾû udakkûniššu umma madāktu nikṣurma ana Kaldi nībirma Kaldi ina qātē Mat-Aššur nīkim šar Elamti ul ihṭi ul išmešunūtu ul immangur umma ana adê ul ašellu iktelišunūtu adi ša enna ul i-x-ma idallip ahūšunūma uqaʾʾû enna kî ašmû ina qātēšunu ittēh iltemeššunūtu ana pî pîšunu ittalak Elamti gabbi ṭēme iltakni ṣidīssunu ihīrū x x x x x x x x x x{KI} x x x x x x x x x x-šab x x x x x x x x ubaʾʾa x x x x x x Bit-Imbiya x x x x x x x mātīšu ana qēmi x x x x x x ihīrū u ṣidītu x x x x ahūšu tardenni ana Ham x x x x-u₂-nu ana Nisanni agâ x x kî ašmû ana šarri bēlīya altapra šarru bēlā lū īdī x x x-{d}aš-šur mār Nabu-ahu-uṣur x x x x+x ša ana Nippur īrubu la x x ana pānīšu issakil qāssu ana libbi kî iddû mārē banê ša Nippur uṣabbat inaṭṭu u ana kaspi inamdin ittīšu kî adbubu qulālīya ina puhri ša mātīya iltakni ina pān nišī mātīya uptihhanni ina libbi āli ana pirki ittanallak ālu akī mādê ussam šarru bēlā lišpuramma ālīšu līmur u lipqid u ana mār Nabu-ahu-uṣur liqbu ahu malaʾ qāssu la-pāni Nippur likli o
