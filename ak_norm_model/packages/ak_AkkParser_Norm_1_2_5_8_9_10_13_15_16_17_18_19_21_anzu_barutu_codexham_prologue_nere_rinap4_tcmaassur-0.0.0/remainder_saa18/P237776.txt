saao/saa18/P237776
ana šarri bēlīya aradka Kabtiya lū šulum ana šarri bēlīya ana muhhi adê ša Babili ša šarru bēlā išpura ul qerbēka unqu ša šarri bēlīya ša Aššur-ramim-šarri ana muhhīya iššaʾ anāku u ahhēya kî nilliku ina Araši maṣṣarta ittīšu nittaṣar adānu ša adê ša Babili ul akšudu ina harrāni ana pān ša-pān-ēkalli ētelaʾ kî ibbakuʾanni ina Nippur u ina Uruk ina libbi ilānīka u adê ša šarri bēlīya aṣṣabat u anāku ana adê ša šarri bēlīya ul hamākû umma ṣābē mārēšunu u aššātišunu adi ilānišunu ana libbi adê ša šarri bēlīya lirbū u anāku ina šipirti ša šarri bēlīya šībūtu kî illikū ana libbi adê ša šarri bēlīya ina Babili īterbū
