saao/saa18/P237256
ana šar mātāti bēlīya aradka Nabu-šumu-lišir Nabu u Marduk ūmē arkūti šanāti dārāta haṭṭu išartu kussû dārû ana šar mātāti bēlīya liddinū ṣīrānē ša Natnu Nabayatuwa ana pān šar Babili kî illikūni 01-me Birtaya u 05 Mat-Aššur ša ina Kute ṣabtū ardē ša šarri bēlīya ana nūptu šar Babili ana Natnu ultēbīli iltēn Birtaya ardu ša šarri bēlīya ultu Babili kî ihliqa x x x+x-nu kî x x x-ia₂ x x x+x-bu-u₂ x x x x Birtaya arad šarri bēlīya x x x-bu u₂-x x x x x x x x+x+x x x x x{KI} x x x x-ti x x x x x x x x x x-MEŠ ša šarri x x x x x+x-ti ša šar Babili x x kî aṣbata ana šarri bēlīya altapra x x azūza yānumma x x x x+x ana pān šarri bēlīya altapra hubtu u ṣīrānē ana pān rabûti ana muhhi Sippar altaparšunūti adû ilāni ana balāṭ napšāti ša šarri bēlīya uṣalli Ahu-ṭab Birtaya ša ana Bit-Emukanu šarru bēlā išpurūšu šipirti ša šarri ana Bit-Emukanu ittadin enna ina pān šarri bēlīya lūbilūšu yānu kî ša šarru bēlā ileʾʾû līpuš
