saao/saa18/P238758
ana šar mātāti bēlīya aradka Bel-ušešib Bel Nabu u Šamaš ana šarri bēlīya likrubū 1 Sin ūm 01-KAM₂ innamir pû kīnu libbi māti ṭāb x x x x x x x x x x+x umma Alluttu ina tarbāṣi Sin x x x x x x x x x x x x x x x ul ittadin iṣṣabtū ittu ša lā x x x x x x x x x u ittu ša tallika la-pān šarri iktatmū  ilāni rabûti āšibū šamê u qaqqari ultu ullānumma x x ina muhhi Nippur u Babili ṭēnšunu ilteni bēl šarrāni x x x x ana muhhi Babili alla Nippur amrāku mimma ša x+x x x x x x x x x akkāʾi lušenni Nippur bīt abbē bīt ilāni rabûti ša šamê u qaqqari šû ana ilki ul iddekkû mandatta x x x x x x dulli šarri ša šarru igerrûma ippušū tupšikku ina libbi ul x+x x x x x x x x ālu ṣâta ša Enlil bēl mātāti pāqid šamê u qaqqari šû x+x x x x x x x x x x+x ubānu lemutti arkīšu ul ittarraṣu u šarru ša a-x x x x x x x x x x x lumassi ūmēšu arkūti enna anāku aradka kalāmu x x x x x x x x-a allak kî Babili bēl šarrāni ippušu Mat-Akkadi x x x x x x Babili līpulū u šumu ša šarri bēlīya ina damiqti x x x Nippur kīma Babili aʾakku šulputu u batāqšu ul ša₂-ap-x+x x x x x x šarri ina ramnišunu Nippur līpušū šarru dannu lēʾû u kīnu atta Nippur kīma Babilima bēl šarrāni lidgul ṭuppi šû šarru ana dīni lā iqūl x x iqtabi umma lū šarru lū šandabakku lū aklu lū šāpiru ša ilku muhhi Sippar Nippur u Babili išakkanūma tupšikku bītāti ilāni immidu annūtu ilāni rabûti iggagūma ul irrubū ana kiṣṣīšunu inneppeš o bēl šarrāni lišʾal u ṭuppi liššûnimma ina pān šarri lilsû o ša ana šarri bēlīya iqtabû umma Nippuraya u Sipparaya x x x x x x la-pān šarru lā imahhar Mat-Akkadaya gabbi Babili x+x x x x x x x x ša pî šarri bīt ilāni rabûti ša ina Nippur lu-x+x x x x x x x iqabbi umma mamma igrû Bel Nabu ilāni ša šarri x x x x x x x+x dabāba annâ ana šarri bēlīya ašpura bēl šarrāni kî ša ileʾʾû līpušma Enlil Šamaš u Marduk ilāni rabûti ilāni ša Nippur u Babili ūmē ša šarri bēlīya lurrikū o anāku Bel-ušezib aradka u pālihka ina ṣilli šarri bēlīya x x x  x x x x x x+x Kuna šarru lā umaššar aššu maqtūti x x x x x x lillikūnimma ina muhhi x x ša Elamti x x x x x x x x Nabu-šumu-iškun u {1}{d}x-x x x gabbi x x x  x x x x x x x x x x IGI-MEŠ lā itti x+x x x x x x x x x x x x x x x+x-šu₂-nu-tu₂ u arkāniš šarru x x x x x x x x x x x x x x x x x x-tap-ra x x
