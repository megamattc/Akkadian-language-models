saao/saa18/P237837
ana šar mātāti bēlīya aradka Nabu-šumu-lišir Nabu u Marduk ūmē arkūti šanāti dārāti haṭṭu išartu kussû dārû ana šar mātāti bēlīya liddinū Aššuraya ardē ša šarri ša ana nadānu u mahāru ana Birat illakūnu Arabu ana muhhišunu kî itbû 50 Aššuraya bēlē Halule u 20 Birtaya ardē ša šarri ittišunu ihbil amēlu ultu libbišunu kî ušēziba kî iqbâ ina šīmti ša o šarri bēlīya x x x x x+x di bu x x x x x-MEŠ kî x x x x x+x dīkti ina libbišunu addūk ina qaqqar ša itbû x x ina libbišunu ana zaqīpānu altakan ardē ša šarri miqittī ina libbi yānu uttēra u 07 ina libbišunu lišānu kî aṣbata ana šarri bēlīya altapra reʾmī ša Itaʾ-il mār Bun-šadadu šangû ša Šamaš šunu šarru lišʾalšunūti
