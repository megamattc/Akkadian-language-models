borsippa/P521650
ṭuppi šupêltu ša Remut-Nabu māršu ša Nabu-mukin-zeri mār Reʾi-alpi u Nabu-ram-nišišu māršu ša Iddin-Nabu mār Reʾi-alpi itti ahāmeš ušpulu 2 ūmū ūm 13-KAM ūm 10+4-KAM ša Šabaṭu isqu rēʾi-alpūtu Ezida bīt Nabu ina isqišu iknukkuma ana ūmu ṣâtu pāni Remut-Nabu māršu ša Nabu-mukin-zeri mār Reʾi-alpi ušadgillu Remut-Nabu ina hūd libbišu 2 sūt zēru kirî gišimmari zaqpu ina muhhi harri ša Kanduru pāni Nabu-ram-nišišu māršu ša Iddin-Nabu mār Reʾi-alpi ana ūmu ṣâtu ušadgīl ša ana muhhi šupêltu inahis 1/3 manā kaspi ušallam mukinnu Nabu-balassu-iqbi māršu ša Nabu-eṭer-napšati mār Pahharu Labaši māršu ša Nabu-šumu-ukin mār Bel-iqiša Nabu-ušallim māršu ša Nabu-kešir mār Miṣiraya ṭupšarru Bel-uballiṭ māršu ša Nabu-mukin-zeri mār Nur-Papsukkal Borsippa Kislimu ūm 24-KAM šanat n-KAM Darius šar Babilu u mātāti
