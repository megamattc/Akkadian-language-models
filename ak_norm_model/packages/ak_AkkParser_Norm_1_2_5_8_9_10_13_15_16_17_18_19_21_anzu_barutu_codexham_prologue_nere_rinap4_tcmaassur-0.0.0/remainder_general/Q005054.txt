cmawro/cmawr2/Q005054
karṣīya īkulū x pīya iṣbatū lišānī ukaṣṣirū x ilī u ištarī uškelmûʾinni lū kaššāpu lū kaššāptu lū zikaru lū sinništu lū tupšarru lū x ša ilu attā tīdûšunūti-ma anāku lā īdûšunūti annûtu šunu annûtu ṣalmūšunu Šulpaea bēlu ṣīru ina dīnīka x kišpīšunu ruḫûšunu rusûšunu upšāšêšunu lemnūti nullâtēšunu libbalkitūšunūti-ma ilu lemnu x arkat epšētēšunu kīma gišparri x liṣbatūšunūti ṣabassunūti ina qāt ili šarri kabti u rubê ay uṣûni ilu šarru kabtu u rubû napištašunu kīma mê litbukū-ma ina dīnīšunu dīn kaššāpi u kaššāpti limqut-ma d̄īnī lizzīz  KA.INIM.MA ušburrudê  KÌD.KÌD.BI ūra tašabbiṭ mê ellūti tasallaḫ paṭīra tukān 12 akal kunāši ina muḫḫi tašakkan suluppī sasqâ tasarraq miris dišpi ḫimēti tašakkan adagurra tukān nignak burāši tašakkan šina laḫan šikari tukān niqâ tanaqqi erbe laḫannāti šaḫarrāti mê šikara tumallā-ma tanaqqi imitta ḫimṣa u šumê tašakkan qātka tanaššī-ma tuškên šina gizillê qanê ṭābi tarakkas nargāt erēni ina libbi tusannaš tabarra šipāti peṣêti uqnâti gizillê tullaḫ šamna nargāt erēni tasallaḫ šina kallī miris dišpi ḫimēti tumallā-ma imna u šumēla tašakkan gizillê ina muḫḫi tazaqqap x x x gizillâ tušbāʾšu ana maḫar Šulpaea x x tatâr-ma Šulpaea x  x-x-x-x-x-x-x x-ir-am aban ru x x x ana KA-šu₂-nu x x x KA-šu₂-nu x x x x
