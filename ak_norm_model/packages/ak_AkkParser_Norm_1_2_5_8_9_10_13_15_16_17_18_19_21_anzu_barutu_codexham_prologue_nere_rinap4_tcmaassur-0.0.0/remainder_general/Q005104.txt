cmawro/cmawr2/Q005104
šumma amēlu pûšu kadabbedâ irši saḫlê ina mê būri tasâk ṭābta šikara šiqqī ṭābāti ana libbi ḫaṣbi tanaddi ina kakkabi tušbāt ina šēri ubānšu rabīta takarrik balu patān pâšu iktanappar-ma iballuṭ  šumma KIMIN ḫašû atāʾišu imḫur-līm imḫur-ešrā kukru burāšu bīnu maštakal nuḫurtu saḫlê urnê nīnû ištēniš teṭên tābīla balu patān pâšu iktanappar-ma iballuṭ  šumma KIMIN saḫlê nīnû ḫašû aban gabî urnû pâšu u lišānšu liktappar u mê būri limtessi  šumma KIMIN saḫlê ina mê tasâk ṭābta šiqqī ṭābāti ina ḫaṣbi tuqarrab lā šūkulu pâšu iktanappar-ma iballuṭ  šumma KIMIN ḫašḫūr api nīnû ḫašû kasû pâšu ikappar u ina šikari išattī-ma iballuṭ  šumma KIMIN nuṣābu imḫur-līm ina šikari išattī-ma iballuṭ  šumma KIMIN nuṣābu šuruš lišān-kalbi ina šikari išattī-ma iballuṭ  šalāš mašqâtu gabari Eridu latkātu  ḫašû atāʾišu imḫur-līm urnû x saḫlê burāšu kikkirânu peṣû bīnu tubbal x  ḫašû nīnû zēr bīni x  ḫašû inib nīnê ḫašḫūr api x  ana kadabbedê pašāri x x šumma kadabbedâ irtašši burāšu kukru ina x šumma kadabbedâ irtašši saḫlê šarmadu biṣṣūr-atāni mūṣa ina maški x  nīnû saḫlê uḫūlu qarnānû aban gabî ḫašû eper sūq-erbetti x x x  
