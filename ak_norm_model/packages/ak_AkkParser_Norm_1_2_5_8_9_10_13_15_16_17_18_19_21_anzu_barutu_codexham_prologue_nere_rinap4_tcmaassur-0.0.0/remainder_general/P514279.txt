atae/stat3/P514279
kunuk Ubri kunuk Šep-šarri ahīšu bēl issi tadāni   Banitu-belu-uṣri amatšunu uppišma Nabu-zeru-iddina ṭupšarru issu pān Ubri issu pān Šep-šarri ahīšu ina libbi 1/2 manā ṣarpi ilqi kaspu gammur tadini amtu šuātu zarpat laqqiat tuāru dēnu dabābu laššu mannu ša ina urkiši ina matēma lū Ubri lū Šep-šarri lū marʾēšunu lū mār marʾēšunu lū šaknušunu ša dēnu dabābu issi Nabu-zeru-iddina issi marʾēšu issi mār marʾēšu ubtaʾʾūni 2 manā ṣarpu iddan kaspu ana ešrāte ana bēlēšu utâra ina dēnīšu idabbubma lā ilaqqi  šību Aššur-šezibanni šību Pan-Issar-lamur šību Qurdi-Nanaya šību Nabu-balassu-iqbi šību Nergal-šumu-uṣur šību La-qepu šību Aššur-bani šību Ubru-Libbi-ali šību Dili šību Asqudu Samanaya šību Nasi šību Nabu-ahu-uṣur Abu UD.22.KAM₂ limmu Mušallim-Aššur pāhat Dur-Sin-ahhe-eriba ešši
