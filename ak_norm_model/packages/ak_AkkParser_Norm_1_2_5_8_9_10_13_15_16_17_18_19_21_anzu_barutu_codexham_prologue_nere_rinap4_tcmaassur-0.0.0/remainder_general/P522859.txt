atae/mallanate/P522859
ṣupur Sin-šezibanni šaniu ṣupur Abi-ramu tašlīšu bēl eqli tadāni   bētu Sin imār eqli ina mazarūti ina qassu ša 09 qa ina 01 qa erî adru būrtu kiriu ša urqi ina Sapalate ṭēhi hūli ša issi Sapalate ana Hurubite illakūni ṭēhi parakki ša Issar ša Arbail uppišma Handi issu pān ṣābāni annūte ina 01 manā ṣarpi ilqi kaspu gammur taddin eqli adru kiriu būrtu šuātu zarpu laqiu tuāru dēnu dabābu lāšu mannu ša ina urkiš ina matēma lū Sin-šezibanni šaniu lū Abi-ramu tašlīšu lū marʾēšunu lū mār mārʾēšunu lū ahhēšunu lū mammannušunu lū qurubšunu lū šaknušunu lū hazannu ālišunu lū pāhat ālišunu ša issi Handi marʾēšu u mār marʾēšu dēnu dabābu ubtaʾʾūni 03 manā ṣarpi masû ina burki Issar āšibāt Nina išakkan 07 mašû 07 mašītu ana Adad āšib Guzana umaššar kaspu ana ešrāte ana bēlēšu utâra ina dēnīšu dabābu lā ilaqqi šību Nusku-ilaʾi mār karšāni šību Adi-mati-ilu šību Adad-remanni šību Qata rab urāt ša mugirri ēkalli šību Adda-maʾadi sūsānu šību Šamaš-ilaʾi šību Mašuru šību Pida šību Hašanu šību Nabu-apla-iddin Abu UD-07-KAM limmu Nabu-duru-uṣur šakin māt Tamnunna šību Nabu-raʾim-ketti ṭupšarru 01 šiqlī ṣarpi ša ṣuprīšu
