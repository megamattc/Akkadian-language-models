ribo/babylon6/Q003858
ana Marduk bēli šurbê qarrādi ṣīri bēl bēlī šaqû ša gattu šurruhu eli kal ilī maʾdiš šurbû nāši melammē ezzūti lābiš namurrate ṭārid Kingu kāšid tâmtim gal-la-ti kāmû lemnūti āšib e₂-eš₃-er₂-ke₄ ša qe₂-reb Sippar-Aruru bēli rabê bēlišu Aššur-etel-ilani šar kiššati šar KUR-aš-šur{KI} mār Aššur-bani-apli šar kiššati šar KUR-aš-šur{KI} ušēpišma haṭṭi hurāṣi ruššî ša ana ṣibit qātīšu ellētum šarku ana balāṭ napšātišu urruk ūmēšu kūn palêšu šalām zērišu šuršudu kussî šarrūtišu šemê suppîšu mahāri teslītīšu ina qereb e₂-eš₃-er₂-ke₄ ukīn dāriš u ša ērib bīti kinalti nišī šuāte mal bāšû mušallimū alkakātišu šubarrâšunu ana ūmē ṣâti iškun  ša ina muhhi haṭṭi hurāṣi ša Marduk
