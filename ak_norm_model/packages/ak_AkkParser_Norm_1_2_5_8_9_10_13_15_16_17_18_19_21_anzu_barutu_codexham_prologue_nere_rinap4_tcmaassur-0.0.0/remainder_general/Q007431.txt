cmawro/cmawr3/Q007431
 šumma sinništu šammī zērūte šūkul mû ina libbi ūrīša magal illakū x x iraššû ana ša murṣīša lā arāki BÍL.LÁ urbāte eṣemta turrar aban x x taqallu inib ṣadāni kirbān-eqli šuruš qulqulliāni 6 šammī annûti ištēniš tuštemmed ana 15-šu nība ina ṣubāt ḫalli tuparras 1.TA.AM₃ ana libbi ūrīša tašakkan-ma mêša parsū  šumma KIMIN mašqīssa muḫḫi kupīti muḫḫi ēribi muḫḫi x qulepti kiškanî pel kulbābi sāmi lipî ḫurbabil šadî ša imitti ḫaṣabti sūq-erbetti lipî x ušar raqqi burāšu imḫur-līm imbuʾ tâmti ankinūtu šuruš x x šuruš azupīri šuruš GI.ZÚ.LUM.MA pappasītu šuruš Ú.KU₆ kulīli x lipî kanakti 25 šammī annûti ištēniš tasâk ina šikari lā patān tašaqqīši-ma mêša parsū  šumma KIMIN tukaṣṣarši ḫalta šubâ imitta šubâ šumēla sāmta ša dāmi latikta sebet ḫerṣī ša ēri tupallaš ina x kiṣra takaṣṣar-ma ina tabarri šipāti peṣêti tušakkak sebet kiṣrī takaṣṣar ēma taktaṣru šipta kīam tamannu ÉN šal-lu-ur-za keš₂ X kur šal-lu-ur-za keš₂ ḫar-ra-gi-ri ḫar-ra-gi-ri ḫar-ra-gi-ri ša₂-ḫi-ma-za-a-te x x  KA.INIM.MA šumma sinništu mû ina libbi ūrīša illakū  x x x
