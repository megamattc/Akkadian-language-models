ribo/babylon7/Q005508
x x x Marduk x x DU x-mu x x x x x x x x x x x x x x x x isih nūnu apsî iṣṣūr šamê perʾu lurmû nūnu x x x DAM MI NIŠ irti elletim ušummu pelû simat appāri arqa dēšûti lalâ musarrê inbī ruššûti šumuh ṣippātim suluppī asnê uribtī munzīqu billat damiqti dišpi peṣû himēti muttāqu šizbī ulû šamnim dašpa sīrašši karrānam u karānam ellu ṭuhddam ruššâ hegallam sullunim dumuq mātitān tibik sīrāš lā nībi māmiš ina karāna ina nuhši u hegallam ina libbi Marduk bēlu rabiʾu ilu bānîya u Nabium apilšu kīnim narām šarrūtiya ina qereb akīt rabû rīšiš ušparkima puhrī šaknam ša ilī rabûti ušparzihma bītu ina bīt da-ke hegallam ušallimma libbi Igigi u Anunnaki ana hidâti attallu ilī rabûti Igigi u Anunnaki x x ti x x x x x x x x x x MA ir-mu-u₂ qereb akīt x x x x x x x-ru šarru ša šamê erṣetim imhuruma x irīšū da-a-tim x dāriʾātim irīšū x-du-u₂-x x x iktanarrabū ana šarrūtiya x x x ta x x x ri x šuāti dumqiya Marduk bēlu igigal ilī rubû muštarha ana x x x x-x-u₂-ti ša bīt hidâtika šubat tapšuhtika hadîš ina erēbika lipit qātīya ana damiqti kīniš naplisma balāṭam dariʾa šebê littūti šumqut zāʾirīya kašāda māt ayyābi kūn kussî u labār palê ana širikti šurkam ina zagmukku rēš šattim isinni tarbâtika ina akīt bīt qerētika rabâti enūma Igigi u Anunnaki ina pûka ina qerēti ina puhru šaknam ša ilī rabûti ana yâti Nabium-kudurri-uṣur rubû māgirika ikribi damiqtim kurbū ina qerēti akīt atalluku maharika lulabbir adi šebê littūti anāku lū šakkanakku ṣābit sissiktika elletim ana ūm dārûtim
