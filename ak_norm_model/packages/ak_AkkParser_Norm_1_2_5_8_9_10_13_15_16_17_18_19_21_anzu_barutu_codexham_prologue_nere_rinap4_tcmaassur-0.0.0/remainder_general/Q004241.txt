cmawro/cmawr1/Q004241
šumma amēlu x x x-x-x x-šu₂ x-x x x x x-x-x x-x x-x-x bi x-x-x x x-x-x x-x x-x-x iš x-x x u x x x-x x x x x amēlu šū zikurudâ šūkul šaqi pašiš ṣalam zikurudêšu epuš-ma itti mīti šunūl iballuṭ šumma amēlu pānūšu iṣṣanundū šēpāšu ittenenṣilā aḫāšu išammamāšu šīrūšu iktanassû ikkal u išattī-ma elīšu lā illak šamna taptanaššassu-ma zumuršu qaqqassu kalāma uzaqqassu ana amēli šuāti našparāt zikurudê maḫar Sebetti epšāšu imât šumma amēlu pānūšu iṣṣanundū šēpāšu ittenenṣilā aḫāšu išammamāšu šīrūšu iktanassû ikkal u išattī-ma elīšu illak šamna taptanaššassu-ma zumuršu qaqqassu kalāma uzaqqassu ana amēli šuāti našparāt zikurudê ana maḫar kakkabi epšā-ma imât šumma amēlu ittanadlaḫ u ittenenbiṭ īnāšu irrurā u šīrūšu išammamāšu šinnāšu kalīšina ītanakkalāšu akala ikkal-ma šikara išattī-ma ilaḫḫib ana amēli šuāti zikurudû epussu-ma imât šumma amēlu šerʾān pēm imittīšu iltanappassu šiḫḫat šīrī irtanašši minâtūšu mangā ṭēmšu ittanakker-ma mala īpušu imašši ruʾussu peṣât amēlu šū ana maḫar Gula ipšū epšūšu ina ūm 27.KAM₂ ūm 28.KAM₂ amēlu šū iqatti qāt zikurudê imât šumma amēlu nakkap šēp imittīšu uzaqqassu qabal šašalli ša šumēlīšu iltanappassu x marta ittanaššīšu ištanaḫḫiṭa itebbi x zumuršu išammamšu amēlu šū ana maḫar Šulpae ina ūm 21.KAM₂ ina ūm 22.KAM₂ riksu rakissu ina ūm 27.KAM₂ ina ūm 28.KAM₂ amāssu iqatti qāt zikurudê imât šumma amēlu šerʾān imitti šumēli uštabbalū dāma ina pîšu x ittanaddī-ma maḫḫa šalāšat ūmī illakū ana amēli šuāti ana maḫar Ereqqi ipšū epšūšu ana ešeret ūmī īrik-ma imât qāt zikurudê imât šumma amēlu binâtūšu ittanašpakā x--šu ikkalšu muḫḫašu x x--šu iṣabbassu libbašu iʾtanâš ītanarru kimiṣ imittīšu šumēlīšu ištanaḫḫissu asīd imittīšu uzaqqassu ana amēli šuāti ipšū epšūšu iballuṭ šumma amēlu siliʾtu ina ūm 22.KAM₂ ušarrī-ma ina ūm 27.KAM₂ dāmu ina pîšu x ina ūm 28.KAM₂ Tašrīti NIM-ma ana maḫar x ipšū epšūšu ina ūm 5.KAM₂ lū ina ūm 10.KAM₂ amāssu iqatti qāt zikurudê imât šumma amēlu talam imittīšu ēm talam šumēlīšu kaṣi īnāšu ibarrurā dāmū ina appīšu illakū ana amēli šuāti ina Šabāṭi ūm 5.KAM₂ ana maḫar Ḫabaṣīrāni ipšū epšūšu qāt zikurudê imât šumma amēlu qerbūšu ittenenmerū pûšu lišānšu ittanaṣbat ina kaṣâti ittanayyal ina mūši igallut ana amēli šuāti ina Addari ūm 10+x.KAM₂ ana maḫar Zuqaqīpi ipšū epšūšu qāt zikurudê imât šumma amēlu birīt naglabīšu ītanakkalšu šinnāšu dāma iḫillā qātāšu šēpāšu izaqqatāšu x x x kalbi lū nūni lū šaḫî ana maḫar {mul}x x amāssu iqatti qāt zikurudê imât šumma amēlu libbašu x x illil x šumma amēlu libbašu x x x našparāt zikurudê x šumma amēlu libbašu x x x šumma amēlu zumuršu x x x x x x x šumma amēlu x x x šunātūšu x x ana amēli šuāti ina Duʾūzi ūm x.KAM₂ x magal urrukū x x šumma amēlu zumuršu x x x x x zīru ša ina x x eli ili u amēli x šumma amēlu zumuršu ītenemmim x x ikaššaš ittanax x ūm 7.KAM₂ zīru ša x x šumma amēlu libbašu irtanaʾʾub x šerʾān eqbīšu ittanazzâz x ša amēli šuāti ina Kislīmi ūm 19.KAM₂ zīru x ša ina igāri x x šumma amēlu imtanaggag birkāšu x x libbašu ana sinništi lā inaššīšu ina dabābīšu illātūšu illakā amēlu šū ina Ṭebēti ūm 27.KAM₂ zīru x x epussu itti ili amēli šuzzur imât šumma amēlu uzza īšu bēl amātīšu ītanamdar bēl amātīšu galit zamar zamar uštannaḫ ana amēli šuāti ina Elūli ūm 19.KAM₂ zīru x zēr GI.ZÚ.LUM.MA x itti ili amēli šuzzur imât šumma amēlu muḫḫašu iṣṣanâd pānūšu iṣṣanundū pûšu ētanabbal ina pîšu ittanasḫar šīrūšu izaqqatūšu šīrūšu iṣṣanallimū piṭrūšu ikassasūšu piṭrūšu irtanammû ḫurbāšu imtanaqqussu qaqqassu qātāšu šēpāšu ikkalāšu ša amēli šuāti kadabbedû epussu ṣalmūšu ša iškūri šunullū tuppu 33.KAM₂.MA ana marṣi ina ṭeḫêka 
