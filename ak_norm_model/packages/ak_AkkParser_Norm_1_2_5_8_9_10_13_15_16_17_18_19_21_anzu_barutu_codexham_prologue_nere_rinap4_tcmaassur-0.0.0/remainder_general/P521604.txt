borsippa/P521604
ištēn mešli immeru guggû pāni Sutiti ina Nisannu mešli immeri guggû pāni Nanaya Ehuršaba ina Šabaṭu napharu 2 immeru guggū ša Inba mārassu ša Šuzubu mār Ibnaya ina hūd libbišu taknukuma ana ūmu ṣâta pāni Nadinu ahašu māršu ša Šuzubu mār Ibnaya tušadgil u Nadinu ina hūd libbišu 16 šiqil kaspi qīšta šīm 2 immeru guggū ana Inba ahāttišu iddin kaspa šīm 2 immeru guggūšu Inba ina qātī Nadinu ahašu eṭerti mār {m}x-x mār Mubannu X Nabu-šar-ahhešu mār Ilutu-bani Ṭabia māršu ša Nabu-ahhe-iddin mār Baʾiru u ṭupšarru Nabu-ahhe-iddin māršu ša Nabu-uballiṭ mār Ibnaya Borsippa Ululu ūm 26-KAM šanat 9-KAM Nabonidus šar Babilu
