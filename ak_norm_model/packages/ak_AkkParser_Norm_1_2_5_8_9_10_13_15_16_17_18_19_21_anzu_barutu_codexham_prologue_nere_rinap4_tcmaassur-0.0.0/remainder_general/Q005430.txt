ribo/babylon7/Q005430
Nabium-naʾid šar Babili zānin Esagil u Ezida pālih ilī rabûti anāku Elugalgalgasisa ziqqurrat Egišnugal ša qereb Uri ša Ur-Namma šarru šūt mahri īpušuma lā ušakliluš Šulgi māršu šipiršu ušaklil ina musarê ša Ur-Namma u Šulgi mārišu āmurma ša ziqqurrat šuātu Ur-Namma īpušuma lā ušakliluš x x x x-šu₂ x x ušatriṣ x bītu šuātim kīma ūmu unammirma ana Sin bēl ilī ša šamê u erṣetim šar ilī u ištarāti ša šamê u erṣetim āšib šamê rabûti bēl Egišnugal ša qereb Uri bēliya uššešma ēpuš Sin bēli ilī šar ilī ša šamê u erṣetim ilu ša ilī u ištarāti āšib šamê rabûti ana bīti šuāti hadîš ina erēbika damqāti Esagil ṣīt libbiya puluhti ilūtika rabīti libbuš šuškinma ai iršâ hiṭītī lalê balāṭu lišbi
