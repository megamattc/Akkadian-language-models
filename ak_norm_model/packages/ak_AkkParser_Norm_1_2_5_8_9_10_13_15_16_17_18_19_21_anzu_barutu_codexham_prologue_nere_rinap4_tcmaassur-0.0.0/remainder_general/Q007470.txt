cmawro/cmawr3/Q007470
x x x šalāšīšu taqabbi x ina bīti parsi šalāšat ūmē tušeššebšu nignak burāši tašakkan-ma šēra muṣlāla u šimētān šipta šalāšīšu tamannu ina rebî ūme ina kišādīšu tašakkan x kayyāna tapaššaš amēlu šū nignakka gizillâ tušbāʾšu-ma ila usalla utnên-ma ṣubāssu išaḫḫaṭ-ma x upīš lemutti ul iṭeḫḫēšu  šumma amēlu kišpī eteppušūšu u ša īteneppušūšu lā īde kīma labirīšu šaṭir bari ēkal Aššur-bāni-apli šarri rabî šarru dannu šar kiššati šar Māt-Aššur ša Nabû Tašmētu rēmu iršûšu-ma tupšarrūtu nisiq iḫzīšun ana širikti išrukūš x
