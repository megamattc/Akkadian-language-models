aemw/amarna/P271084
Rib-Addi iqbi ana šarri bēlišu šarri rabî ana šupāli šēpētika 7 u 7 amqut yišʾal šarru bēlī ana mārī ʿAbdi-Aširti inūma kī libbišunu tīpušūna mīya šunu kalbū kalbū inūma tīpušūna ana šâšunu kīamma gummirū gabbi mātāt šarri ana qātišunu hazannī šarri x u weʾī u {lu₂-meš}x-x.MEŠ inanna ša ilqû ana qāt rābiṣī šarri bēliya u rābiṣu amīlu emqu šūt ša kabbut magal u dākūšu gab ālāniya ana šunu u āl Baṭruna irtīhat ana yâši u tibaʾʾûnaši laqâ laqīmi šiāti u āl Gubla tilqûna inūma x x qāti UZU x x libbi x u x eli x magal adi tiṣbûna arna rabâ ipēša u inūma šarru lā uššer ṭuppa ana hazannī u tibaʾʾûna ipēš arna šumma yānu ṣābī piṭṭāta u pānūšunu ana ṣabāti āl Gubla u tiqbûna ṣabātmi nīnu ālān Gubli u mīna tīpušu ṣābū piṭṭātu amurmi inūma šaparmi šarru bēlī anumma ṣābū aṣât u tiqbûna kâmmami kazbūtu yānummi ṣābī piṭṭāta lā tūṣû u dannū elinu amurmi bali aṣi ṣābī piṭṭāti ina šatti šanti annīti u laqûmi ālān Gubla šumma laqûmi ālān Gubli tiqbûna mīna tīpušu ṣābū piṭṭāti u Rib-Addi ana abbūtiya šarrānu pānû tinaṣṣarūna āl Gubli u attā lā tizzibše šumma yānu ṣābī piṭṭāta šatta annû u uššira eleppāti tilqûni qadu ilāni balṭi ana bēliya lāmi yiqbâ šarru bēliya midde lā ṣabtat pašhat u inanna tuʾiṣbatūna mārū šipri šarri šarrānu x ṣābī piṭṭāti x u x i-x  a-x āl Gubli mīyami šunu šar māt Mittani šar māt Kaššî ū šar mātāti Hatti inūma mātāt šarri ana mārī ardī kalbī kīnanna yuhammiṭa uššar ṣābī piṭṭāti šarru u yilqešunu u tinnepuš mātātu ana šarri bēliya mīya šunu kalbū kalbu šumma Biryawazi palha ištu šarri lā laqīšunu šumma šarru bēliya yiqbû ana rab āl Azzati u ana rab āl Kumidi leqûšunu u lāmi laqûšunu arna epšū ana yâši pānūšunu nadnūma tēteppušūna mātātu ana habirī u ālāniya ša x x-aš puhhir x x x-tu ana x-ti u x x x x x x x x-nu x libbi x mīyami šunu inūma yānu x ṣābī piṭṭāta u dannū A x NU laqûmi Piwuri u dākūšu u nadnū pānīšunu ana yâši u laqû I BI KI Ṣumuri ana šâšunu u x x u Piwuri šumma arna lā yišmû šarru ana yâši u uššira eleppāti
