atae/stat2/P337065
{NA₄}KIŠIB {1}aš-šur-EN-LAL {LU₂}ša₂-UGU-URU ša₂ {URU}ŠA₃-URU E₂ {1}aš-šur-ri-bi {URU}kal-hu-a.a a-na gi-mir-te-šu i-na bir-ti BAD₃-MEŠ-ni {1}aš-šur-EN-LAL {LU₂}ša₂-UGU-URU ša₂ {URU}ŠA₃-URU u₂-zak-ki-ma ki-i re-mut-te a-na {1}GIR₃.2-aš-šur {URU}kal-hu-a.a u₃ DUMU-MEŠ-šu id-di-in x PAD ina im-ma-ti-ma mim-ma TA {1}GIR₃.2-aš-šur u₃ DUMU-MEŠ-šu la i-da-bu-bu man-nu ša ib-ba-la-ka-tu-u-ni x MA.NA KU₃.BABBAR 01 MA.NA KU₃.GI i-na bur-ki {d}NIN.LIL₂ i-ša₂-kan-na x ANŠE.KUR.RA-MEŠ BABBAR-u₂ ina GIR₃.2-ME aš-šur i-ra-ka-sa IGI {1}DINGIR-ma-ZU IGI {1}da-di-ŠEŠ-ME IGI {1}ha-a-su IGI {1}ba-a-su IGI {1}u₂-li-ia {ITI}ŠE UD-20-KAM₂ lim-mu {1}mu-šal-lim-{d}MAŠ
