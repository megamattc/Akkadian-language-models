atae/stat3/P514321
kunuk Aššur-šezibanni kunuk Aššur-šadduʾa bēl zitti zuāzi   bēt zitti ša Aššur-šadduʾa ana Aššur-šezibanni ina libbi 3 manā 5 šiqil maṭi ṣarpi Aššur-šezibanni issu pān Aššur-šadduʾa ilqi kaspu gammur taddin tuāru dēnu dabābu laššu mannu ša ina urkiš ina matēme lū Aššur-šadduʾa lū marʾēšu lū mār marʾēšu ša dēnu dabābu issi Aššur-šezibanni marʾēšu mār marʾēšu idabbubūni Aššur Šamaš Bel Nabu lū bēl dēnīšu adê ša šarri ina qātēšu lubaʾʾiu šību Bani-Aššur rab hanšê šību Aššur-bel-ilani šību Šumma-Nabu mār Aššur-ahu-ibni šību Qibit-Aššur šību Gabbia šību Iddin-Aššur šību Aššur-šumu-iddina šību Tarditu-Aššur šību Aššur-garuʾa-nere šību Nabuʾa šību Remanna-Aššur Ṭebetu UD.26.KAM₂ limmu Dadi masennu rabiu šību Bassi
