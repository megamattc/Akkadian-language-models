aemw/amarna/P271033
Rib-Addi iqbi ana bēlišu šar mātāti šarri rabî šar tamhāra Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut lū īde šarru bēlī inūma dannat nukurtu ša Abdi-Aširta u ilteqe kali ālāniya ana šâšu Gubla u Baṭruna irtīhā ana yâši u 2 āla yubaʾʾû laqâ u iqbi ana amīlī x-x dūkūmi bēlkunu u innepšū ana habirī kīma Ammiya u innepšū AR ana x izziz amīlu siparra patra patra eliya u dāktīšu u širdannu ša īde paṭar ana mahar ʿAbdi-Aširta ina pîšu apiš ipšu annû ana yâši anumma kīamma ašbātī u qālātī ina libbi āliya lā ileʾʾe aṣâ ana ṣērī u aštapar ana ēkalli u lā yuterrūna awâtu ana yâši tišîšu ammahaṣni kīnanna napištiya palhātī u aštapar u aštanni ana ēkalli ul taqâlmi ana mīni qālāta aššum murṣi eliya šumma 2 arha annûta yānu ṣābī piṭṭāti u yilqû ālāni ul yimaqquta eli āliya u yilqânni aštapar ana ēkalli u mīna ana amīlī hupšīya anumma kīma iṣṣūri ša ina libbi huhāri kilūbi šaknat kišūma šunu ina libbi Gubla eqelšunu aššata ša lā muta mašil aššum bali irēši gamrū mārūšunu mārātušunu iṣṣū bītātišunu ina nadāni ina māt Yarimmuta ina balāṭ napištišunu anumma kīamma aqbi ana šâšunu iliya libluṭ ṣābū piṭṭāti inūma tīdû u yānu u annû nadnū pānīšunu ana yâšinu šumma 2 arhī lā tūṣânna ṣābū piṭṭāti u ītellâ ʿAbdi-Aširta u ilteqe 2 ālāni pānānu Ṣumura u amīlīši dannūtu ibaššû u amīlū maṣṣartu ittinu mīna īpušuna anāku ina īdēniya x x x dagālu ittaṣi x x AN x x x TA x x u x x u kīnanna ʿAbdi-Aširta ilteqû ašar ša ittiya
