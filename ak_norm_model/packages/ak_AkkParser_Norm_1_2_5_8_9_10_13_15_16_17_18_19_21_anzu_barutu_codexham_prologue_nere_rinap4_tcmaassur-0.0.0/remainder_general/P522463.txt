atae/rfdn17/P522463
{NA₄}KIŠIB {m}{d}PA-SIG₅ DUMU {m}ba-hi-a-nu EN ARAD ta-da-ni   {m}ha-an-ṭu-ṭu ARAD x x ša₂ {m}{d}PA-SIG₅ u₂-piš-ma {m}aš-šur-KUR-LAL {m}su-niš-aš-šur ina ŠA₃-bi 1/2 MA.NA KUG.UD i-ta-ṣu kas-pu ga-mur ta-din tu-a-ru de-e-nu DUG₄.DUG₄ la-aš₂-šu₂ man-nu ša₂ ina ur-ki-ši a-na ra-man-šu₂ lu {m}{d}PA-SIG₅ lu DUMU.MEŠ-šu₂ lu DUMU-DUMU.MEŠ-šu₂ lu PAB-šu₂ ša₂ de-e-nu DUG₄.DUG₄ TA {m}aš-šur-KUR-LAL TA {m}su-niš-aš-šur TA DUMU.MEŠ-šu₂-nu TA DUMU-DUMU.MEŠ-šu₂-nu ub-ta-u-ni aš-šur {d}UTU EN {d}PA lu EN-de-ni-šu₂ ṣib-ti be₂-en-ni a-na 90 UD-mu.MEŠ sa-ar₂-tu₂ kal₃ ša₂-na-te še-hu ši-bi-ru bi-ti ITI.MEŠ {ITI}BARAG UD-10-KAM₂ lim-mu {m}U.U-i  IGI {m}is-qud-du IGI {m}rem₂-u-ti IGI {m}ku-lu-ʾu IGI {m}aš-šur-be₂-sun₂-nu IGI {m}šuk-na-a.a IGI {m}tab-URU-a.a IGI {m}a-du-šu₂ IGI {m}gab-bu-a.a IGI {m}{d}PA-AŠ IGI {m}{d}PA-na-din
