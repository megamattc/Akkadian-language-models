atae/edubba10/P522529
kūm kunukkīšu ṣupuršu iškun ṣupur Ubru-ahhe bēl eqli tadāni   bētu 1 sūt 03 qa eqli ina libbi ušalli e x x ṭēhi Il-ṣidqi ṭēhi Šumma-ilaʾi ina muhhi ummi ša x-naṣir-apli ūtappiš Rizi-ilu ina libbi 09 manā erî issu pān Ubru-ahhe ilqi kaspu gammur tadin eqli zarip laqqi tuāru dēnu dabābu laššu mannu ša ina urkiš ina matēma izaqqupāni lū Ubru-ahhe lū marʾēšu lū mār marʾēšu lū ahhēšu issi Rizi-ilu issi marʾēšu issi mār marʾēšu issi ahhēšu dēnu dabābu ubtaʾʾūni 01 manā ṣarpi masû 01 manā hurāṣi sakru ina burki Inurta āšib Kalhi išakkan 02 sissê paṣūti ina šēpē Aššur irakkas 04 harbakkānī ina šēpē Nergal ušerrab 01 bilat anniki ana pāhat ālīšu iddan kaspu ana ešrāte ana bēlīšu utârā ina dēnīšu idabbub lā ilaqqi  šību Ahušina šību Šep-Aššur šību Il-ṣidqi šību {1}ni-mal-a-a šību Qurraya šību Šulmu-beli Nisannu ūm 05-KAM₂ limmu Nabu-daʾʾinanni turtānu šību Haldi-remanni tupšarru ṣābit tuppi
