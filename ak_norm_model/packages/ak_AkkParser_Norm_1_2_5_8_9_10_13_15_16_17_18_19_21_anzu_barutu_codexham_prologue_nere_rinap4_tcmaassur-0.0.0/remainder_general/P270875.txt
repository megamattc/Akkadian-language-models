aemw/amarna/P270875
ana šarri bēliya ŠamašORŠapšuORŠimige-ya ilāniya qibima umma Šuwardata ardika ardi ša šarri u eperu ša 2 šēpētišu qaqqaru ša kabāšika ana šēpēt šarri bēliya ŠamašORŠapšuORŠimige ištu šamê samê sebîšu sebʾettān ušhehhin u kabattumma u ṣērumma  lilmad šarru bēliya inūma habira ša yinašši naššaʾ ina mātāti nadan ilu ša šarri bēliya ana yâši u idūkšu u lū yilmad šarru bēliya inūma izzibūni gabbi ahhīya u anākuma u IR₃-Heba nukurtu ina habiri u Surata amīl Akka u Intaruta amīl Akšapa šunīma innerirrū nazʾaqū ina 50 narkabāti ana muhhiya u anumma ibaššû ittiya ina nukurti u litruṣ ina pāni šarri bēliya u lū yuššira Yanhama u lū nīpaš gabbumma nukurti u lū tutēr mātāti ša šarri bēliya ana pāṭīši upsihī 
