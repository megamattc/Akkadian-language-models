ribo/babylon7/Q005489
Nabium-kudurri-uṣur šar Babili zānin Esagil u Ezida mār Nabium-apla-uṣur šar Babili anāku Esagil aznunma kīma šiṭerti šamāmī ubannim Ezida ušaklilma ušanbiṭ šaššāniš ešrēti ilī rabiʾūtim unammir kīma ūm ina ūmišu ina amāt Marduk bēli rabîm narām šarrūtiya u Nabium aplu ṣīri mušāriki ūm balāṭiya ilī rabûti ša aznunu ešrētišun ana tēdišti ešrētišunu irīšū ihdû kabtatsunu immirma ša ēkalli mūšab šarrūtiya ina Babili epēšu iqbiʾū ēkallu bīt tabrāt nišim markas māti kummu ellu atman šarrūtiya ina erṣet Babili ša qereb Babilam ēpuš ša manāma šarri ina šarrāni lā ibnû išidsa ina irat kigallim mehrat mê ušaršidma ina kupri u agurri uzaqqirša huršāniš ištu tiāmtim elītim adi tiāmtim šaplītim mātāti kalâšina ša Marduk bēlī rēʾûssina yâti išrukam nišim āšib libbišina kīnum uštetēšir lā māgiri alūṭ ana ēkalli mūšab šarrūtiya kišādsunu ukannišma ušaššâ tupšikkam ša redî mātāti rapšāti šumānšun ašṭurma aškunšunūti erēnī dannūtim ištu Labnanim qišti elletim lū ūbilam ana ṣulūliša ušatriṣ dalāt erēnim ṣīrāti siparri uhallipma ēma bābāti kalâšina ertetti askuppātim u nukuššê ša kaspa u erâ aptiq ana Marduk ili bānîya utnēnma qātī ašši ina qibītika ṣīrtim ša lā nakāri bīt ēpušu lalâša lušbim ina qerbiša šībūti lukšud lušbâ littūtim šēdi dumqu nāṣiri u ili mušallimu lū kayyān qerebša ša šarrāni kibrātim ša kalâ tenēšētim āšib karri ša apru agâm lēqû šarrūtim bilassunu kabitti lumhur qerebša perʾīya ina qerebiša ana dārâtim ṣalmāt qaqqadam libēlū
