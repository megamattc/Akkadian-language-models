aemw/amarna/P270906
Rib-Addi ištapar ana bēlišu šarri rabî šarri mātāti šarri tamhār Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige sebîšu sebʾettān amqut ipšu ša lā apiš ištu dārīti apiš ana Gubla uššir Pihura amīlī māt Sute dākū šerdanni u laqû 3 amīla u šūribū ardīya ana māt Miṣri šumma lā yuwašširušunu šarru bēlī adi tīpušu ālu arna eliya šumma irâm šarru bēlī arad kittišu u uššira 3 amīla u ibluṭa u inaṣṣira āla ana šarri inūma išapparu šarru uṣurmi ramānka ištu manni inaṣṣiruna 3 amīla ša šūrib Pihura uššira u balṭātī ʿAbdi-ra-ma Yantin-BaʿluORHaddu ʿAbdi-Milki mīnu mārū ʿAbdi-Aširta u laqû māt šarri ana šâšunu yuwaššira šarru ṣābī piṭṭāti u tilqešunu ana bēliya
