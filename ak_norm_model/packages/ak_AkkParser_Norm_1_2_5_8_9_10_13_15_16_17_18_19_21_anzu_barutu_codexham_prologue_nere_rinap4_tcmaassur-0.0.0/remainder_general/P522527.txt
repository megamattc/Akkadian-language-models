atae/edubba10/P522527
kūm kunukkīšu ṣupuršu iškun ṣupur Ilu-gadi bēl eqli   bētu 03 sūt eqli mazarūte {URU}x-x-x-x ṭēhi eqli ša Siri būrtu x x x x ūtappiš Nabu-dayani ina libbi 04 manā erî issu pān Ilu-gadi isseqe kaspu gammur tadin eqli zarip laqqi tuāru dēnu dabābu laššu mannu ša ina urkiš ina matēma lū Ilu-gadi lū marʾēšu lū mār marʾēšu lū ahhēšu issi Nabu-dayani issi marʾēšu issi mār marʾēšu issi ahhēšu dēnu dabābu ubtaʾʾūni x x x ṣarpi masû ana Inurta 0 āšib Kalhi iddan x x x anniki ana pāhat ālīšu iddan kaspu ana ešrāti ana bēlīšu utâra ina dēnīšu idabbub lā ilaqqe  šību Qurdi-Issar hazannu šību Bel-leʾi šību Qurraya šību Il-ṣidqi šību Nanaya šību Ṣil-Bel-Tuwe šību Bel-ašared šību Ilu-siki Ṭebeti ūm x+4.KAM₂ limmu Bel-dan šakin māt Kalhi šību Haldi-remanni
