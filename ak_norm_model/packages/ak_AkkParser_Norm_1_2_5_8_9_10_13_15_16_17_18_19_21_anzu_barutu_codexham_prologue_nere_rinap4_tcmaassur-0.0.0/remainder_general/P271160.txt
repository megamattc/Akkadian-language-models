aemw/amarna/P271160
ana šarri bēliya iliya ŠamašORŠapšuORŠimige-ya qibima umma Mayarzana amīl Hazi ardika epri šupāl šēpī šarri bēliya iliya ŠamašORŠapšuORŠimige-ya qaqqarī ša kabāšišu ana šēpī šarri bēliya iliya ŠamašORŠapšuORŠimige-ya sebîšu u sebîšu amqut  u līde šarru bēliya iliya ŠamašORŠapšuORŠimige-ya ipšī īpuš Aman-hatpe amīl Tušulti eli ālān šarri bēliya inūma īpušūmi ṣābū habirū nukurta eliya u ṣabtūmi ālān šarri bēliya iliya ŠamašORŠapšuORŠimige-ya  u ṣabtūmi habirū Mahzibti āl šarri bēliya u išallalūmi u ušširūšimi ina išāti išāti u ana muhhi Aman-hatpe irrebūni habirū  u ṣabtūmi habirū āl Giluni āl šarri bēliya u išallalūši u ušširūšimi ina išāti u bītu ištēn qarib baliṭmi ištu Giluni u ana mahar Aman-hatpe irrebūmi habirū  u iṣṣabtūmi habirū Magdali āl šarri bēliya iliya ŠamašORŠapšuORŠimige-ya u išallalūšimi u ušširūši ina išāti išāti u bītu 1-en qarib baliṭmi ištu Magdali u ana muhhi Aman-hatpe irrebūna habirū  u Ušte āl šarri bēliya ṣabtūmi habirū u išallalūši u ušširūši ina išāti u ana mahar Aman-hatpe irrebūna habirū  u amurmi habirū išhiṭūmi Hazi āl šarri bēliya u nīpušmi tāhāza ina habirī u nidâkšunu u irrebūmi 40 habirū ana muhhi Aman-hatpe u ilqemi ša aṣâ u ina āli pahrūmi u habiru Aman-hatpe u nišme inūma ibaššûmi habirū itti Aman-hatpe u tinammišū narkabāta ahhūya mārūya ardūka ana mahar Aman-hatpe u tiqbûmi ahhūya ana Aman-hatpe idnammi habirī šārī šarri bēlinu nišâlšunumi ša irrebūmi ittika habirū pūhat iṣabbatū ālān šarri bēliya u išarrapūninna ina išāti u imaggar nadān habirī u ilqešunumi ana mūšimmi u innabitmi ana habirī u amurmi Aman-hatpe šāru u lišʾalšumi šarru bēliya imrurmi ištu šâšu lā iqâl šarru bēliya balu šâl Aman-hatpe amīlu šanû u lā ušerreb šārūta ana māt kitti šarri bēliya u šālūmi šarru bēliya Aman-hatpe šāra u šumrir ištu šâšu u nišmûmi u amur anāku arad kitti šarri bēliya
