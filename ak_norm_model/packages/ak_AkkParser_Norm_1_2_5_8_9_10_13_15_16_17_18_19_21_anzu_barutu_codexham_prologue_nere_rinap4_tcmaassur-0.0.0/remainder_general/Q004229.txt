cmawro/cmawr1/Q004229
šumma amēlu bēl lemutti irašši lišānu x x x irteneddûšu dibbīšu idabbubū amâtīšu uštanannû karṣīšu ikkalū dābibi ittīšu kītta lā idabbub kišpū ruḫû rusû upšāšû lemnūtu ina lā edê saḫrūšu ilu šarru kabtu rubû tīru nanzāzu u bāb ēkalli ittīšu ušaškinū-ma zenû ittīšu ana pašārim-ma u kiṣir lumni ša ikṣurūšu paṭāri ilu šarru kabtu u rubû tīru nanzāzu u bāb ēkalli ittīšu mugguri ubān damiqti arkīšu tarāṣim-ma qabû šemû magāru ana amēli šuāti šakānim-ma āmiršu ana ḫadê eli āmirīšu uzuzzi ilu šarru kabtu u rubû tīru nanzāzu ittīšu ana sullumi etelliš ana atalluki ernettašu ana kašādi nīš qātīšu ilšu ana maḫāri nindabêšu ana râmi ilīšu zenûtu ittīšu ana sullumi qibīt pîšu ana šemê eli šarri kabti rubê aqāri-ma šuṭubbi atmêšu  DÙ.DÙ.BI ana maḫar Ištar ašar šēpu parsat ūra tašabbiṭ mê ellūti tasallaḫ paṭīra tukān nignak burāši tašakkan niqâ ebba tanaqqi imitta ḫimṣa šumê tuṭaḫḫa šikara u karāna tanaqqi erba libnāti šaḫâ tanaddi lutê ṣarbati teṣēn gizillâ ina išāt kibrīti taqâd-ma abra tuštaḫḫaz kīma abra alaktašu uqtattû erēna šurmēna qanâ ṭāba asa ballukka u maṣḫata tasarraq šikara u karāna tanaqqi šiptu annītu šalāšīšu ina maḫar Ištar tamannū-ma uškên mala libbašu ṣabtu idabbub teslīssu šemât amēlu šū ilu šarru kabtu rubû tīru nanzāza u bāb ēkalli ittīšu salmū ilūšu zenûtu ittīšu salmū ernettašu ikaššad etelliš ittanallak u ṣummirāti ikaššad ittīšu kīnāti ītammû amēlu šū nignakka gizillâ tušbāʾšu-ma ana bītīšu iššer amēla lā ella sinništa lā elleta lā immar  šiptu x x ilī kanūt bēlēti ṣīrtu tizqartu šaruḫtu ilāti x x binti Ellil māliku šadû Igigi x ašaretti šamê u erṣeti ša lā innennû qibīssa x x šākinat nūri ana ilī gimrassun x šamê u erṣeti munammirat kibrāti x xat tuqunti šalummata šarḫat lābišat šarūrū x x mušalqâta līta ana allalli Marduk qurādi x kussî u palê ana kalīšunu šarrāni x tāḫāzi mušakṣirat anunti x mukinnat saḫmašti muttakkipat šadê x tu abūb lā maḫār alīlat tamḫāri x x muparrirat kiṣir multarḫi x kāšidat lā māgiri muḫalliqat zāʾiru Anu Ellil u Ea ilū abbūki ušarbû bēlūtki x x ušarriḫū šumki ušātirū manzazki x x x x x x x ši ti ur ra x-x x x x gērûʾa nekelmûʾinni tīru nanzāzu x ēkalli iprusū lū iqabbû lemuttī x ina ēkalli šuškunāku imaṭṭi atmûʾa x x--ma iššakna zīru x x iššaknam-ma irteneddânni x nullâti atmû lā kīnu x igāru elīya imqut-ma isḫupanni x ruḫû magal x elīya x libbāti ša ili u amēli x x--anni x ūma ul aṣallal mušīti x arkīya x lā ippaṭṭarū x ginâ x x x ušarbabā surriš x kâši attakkil bašâ uznāya šapalki akmis x x lamûʾinni x x x tebû arkīya x x eklēti x x x x sapāriš x x-ti ādirūti x-x-x-x man it hu kiš x x qar nigin uk ti x-x-x-x x-x-x-x x x ugammar ud x-x-x-x x-x x x x-x-x-x x x x dannat qaritti māḫira lā tīšî x šamû apsû liknušū šapalki Igigi x liššiqū šēpīki ilū rabûtu āšibūt šamê u erṣeti liktarrabū šarrūtki ina ṣīt pîki ša lā nakār ana annanna mār annanna ardīki liqqabi aḫulap  KA.INIM.MA šuʾillakki eršaḫungê Ištar   kīma labirīšu šaṭir bari
