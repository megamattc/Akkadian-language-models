aemw/amarna/P271185
ana šarri bēliya ilāniya ŠamašORŠapšuORŠimige-ya šāri balāṭiya qibima umma Zimreddi hazannu ša Ṣiduna ana šēpēt bēliya ilāni ŠamašORŠapšuORŠimige šāri ša balāṭiya ana šēpēt bēliya ilāniya ŠamašORŠapšuORŠimige-ya šāri balāṭiya sebîšu u sebʾettān amqut lū īde šarru bēliya inūma šalmat Ṣiduna amti šarri bēliya ša iddin ina qātiya u inūma išteme awāt šarri bēliya inūma ištappar ana ardišu u yihdi libbiya u yiššaqi rēšiya u innamrū 2 īnāya hênāya ina šame awāt šarri bēliya u īde šarru inūma šūšerāku ina pāni ṣābī piṭṭāti šarri bēliya šūšerāku gabba kīma qabi šarri bēliya u īde šarru bēliya inūma dannat nukurtu magal eliya gabbi ālāni ša iddin šarru ina qātiya innepšū ana habirī u yiddinni šarru ina qāt amīli ša yillak ina pāni ṣābī piṭṭāt šarri ana šâl ālāni ša innepšū ana habirī u tutāršina ina qātiya u ileʾʾi arād šarri bēliya kīma abbūtinu pānānum  
