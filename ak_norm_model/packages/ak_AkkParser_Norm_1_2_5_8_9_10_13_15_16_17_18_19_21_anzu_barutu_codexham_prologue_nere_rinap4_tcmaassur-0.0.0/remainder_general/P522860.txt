atae/mallanate/P522860
kunuk Šulmu-ahhe x bēl eqli tadāni bētu x imār ina bābi kamî ina Maʾallanate ṭēhi hūli ša Idinani uppišma Handi issu pān Šulmu-ahhe ina libbi x manā ṣarpi ilqi kaspi gammur taddin bētu šuātu zarip laqqi utâr dēnu dabābu lāšu mannu ša ina urkiš ina matēma izaqqupāni lū Šulmu-ahhe lū marʾēšu lū ahhēšu lū mammannūšu lū qurubšu lū šaknušu lū hazannu ālīšu lū pāhat ālīšu ša issi Handi u marʾēšu dēnu dabābu ubtaʾʾūni 10 manā ṣarpi ina burki Adad āšib Guzana išakkan kaspu ana ešrāte ana bēlīšu utâra ina dēnīšu idabbubma lā ilaqqi šību x x x x-u rab hanšê šību x x x x-bi {LU₂}ZIB šību x x x x-hu {LU₂}ZIB šību x x x x-x-{d}IM {LU₂}ZIB šību x x x x-i mār āli šību x x x x x-nu ZIB šību x x x x x-x-ti šību x x x x x-ti šību x x x x-tin urhi UD-x-KAM limmu Šulmu-beli šakin ēkalli Talmusa
