atae/stat1/P514498
tuppi Nabu-mušeṣi ana Nabu-zeru-iddina lū šulmu ana ahīya ina pān Aššur ina pān Mullissu ina pān Nabu Marduk ana ahīya aktarba šulmu ina bētikunu libbaka lū ṭābka ina muhhi Ilani-usa ša taqbûni mā adu annīu ebišūni egertu lā tašpur ša egertu lā ašpurūkanni ina pān Sakip-Aššur ittalka iqṭibiʾa mā aššat abīya tazêranni Šamaš-ereš Kubaba-ereš ussadbišu issu ina pānēšu iraggamūni ina muhhi muhhi dibbī annūte assaparakka illaka taqabbi ili atâ lā tašpur libbātēya tamalla šallussu hurāṣi ittahrūšu bētu ṣarpi imassûni šumu lā ṭāb išaggirūšūma ṣarpu iššarriqi
