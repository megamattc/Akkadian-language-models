aemw/amarna/P270908
ana Aman-appi bēliya qibima umma Rib-Addi ardikama ana šēpēt bēliya amqut Amana u Beltu-ša-Gubla tiddinū bāštaka ana pāni šarri bēliya šanītam ana mīnimmi tuštētiqni ušširammi mār šiprika ittiya ana mahar šarri bēlika u lū liddinakku ṣābī u narkabāti izirta ana kâta u tiṣṣurū āla u annû išemme ana awâteka u uwašširšu u uṣṣâm rīqūtam u išemme u yānum ṣābī ittišu u tennepuš Baṭruna ana šâšu u ṣābī habirī u narkabāti šakin ina libbi u lā inammušūni ištu pî abul Gubla amur qurrudmi ana šarri bēliya tūṣâm ittika ṣābū ša damqu qadu narkabāti u uššer ṣābī ittišu u uṣâm u uṣur x šumma attā mītāta u anāku amât
