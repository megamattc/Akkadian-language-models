borsippa/P521603
Ezida-šumu-ukin māršu ša Bel-uballiṭ mār Ilšu-abušu ina hūd libbišu diʾum guqqû šihaṭu u qutanāta pānāt 2 ūmū isqu ṭābihūti Ezida bīt Nabu 1 ūmu Duʾuzu ūm 8-KAM 1/2 ūmu Arahsamnu ūm 28-KAM 1/2 ūmu Ṭebetu ūm 28-KAM Nanaya-sah-inni u Itti-Nabu-guzu māršu napharu 2 ūmū isqu ṭābihūti u šitta amēluttu ša Ezida-šumu-ukin iknukma ana nudunnê ana Ilat mārtušu u Qišti-Marduk mār ša Nabu-kin-zeri mār Šiatu muti ša Ilat mārtušu iddinu diʾum guqqû šihaṭu u qutanāta pānāt 2 ūmū ṭābihūti 1 ūmu Duʾuzu ūm 8-KAM 1/2 ūm Arahsamnu ūm 28-KAM 1/2 ūmu Ṭebetu ūm 28-KAM Ezida-šumu-ukin iknukma pāni Ilat mārtušu u Qišti-Marduk muti ša Ilat ušadgil ašar 2 ūmū ṭābihūti adi diʾum guqqû šihaṭu u qutanāta ša Ezida-šumu-ukin māršu ša Bel-uballiṭ mār Ilšu-abušu ša iknukma pāni Ilat mārtušu u Qišti-Marduk hatanišu ušadgillu ašar libbušunu inamdinnu Ezida-šumu-ukin u Banitu-innin aššatišu ana mukinnūtu ina libbi ašbu ša dabāba annâ enû Nabu u Marduk halāqūšu liqbû  mukinnu Kudurru māršu ša u x x x mukinnu Mušezib-Bel māršu ša Remut-Gula mār Ahutu mukinnu Nabu-mukin-apli māršu ša Nergal-uballiṭ mār Šigua u Marduk-ereš ṭupšarru māršu ša Šamaš-šumu-ukin mār Šiatu Borsippa X ūm 14-KAM šanat 7-KAM Nabonidus šar Babilu
