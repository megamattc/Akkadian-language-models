aemw/amarna/P270902
ana šarri bēliya umma Rib-Addi ardika eperi eperi ša 2 šēpētika ana šēpēt šarri bēliya 7 u sebʾettān amqut u lū yišme šarru bēliya awâte ardišu amīlū Gubla u bītiya u aššatiya tiqbûna ana yâšiya alikmi arki mār ʿAbdi-Aširta u nīpuš šalma berinu u imaʾʾi anāku lā išme ana šâšunu  šanītam šaprātī ana šarri bēliya u ištanni ušširam amīlī maṣṣarta maṣṣarta ana ardika u lū tinaṣṣarū āla ana šarri bēli u lā kašid awātu šarri bēliya ana ardišu  šanītam u indum yuṣahhiram ana yâši u imluk ištu libbiya alikmi anāku īpušam ṭābūta ṭābūta ittišu ša Ammu-nira u alkātī ana bītišu aššum ēpuš ṭābūta birinu u anāku atūr ana bītiya u iddul bīta ištu pāniya u šarru bēliya yimluk ana ardišu  anumma ūma u mūša uqammû ṣābī piṭṭāt šarri bēliya u šarru bēliya yimluk ana ardišu šumma yānu libba šanâm eli šarri bēliya amât anāku u šarru bēliya liballiṭ arda šanītam 2 māruya u 2 aššatu nadnū ana amīli arni ša šarri
