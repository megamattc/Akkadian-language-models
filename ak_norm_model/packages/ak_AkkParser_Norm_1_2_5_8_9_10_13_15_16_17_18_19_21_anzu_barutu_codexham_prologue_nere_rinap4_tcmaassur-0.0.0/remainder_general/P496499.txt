atae/ctn6/P496499
kunuk Mannu-ki-Aššur kunuk Pagu-ili-uṣur bēl issi tadāni   Attar-bedi amtušunu uppišma Kanunaya issu pān amēlē annūte ina libbi 1 manê ṣarpi ina ša Gargamis ilqe kaspu gammur tadin issi šuātu zarpat našiāt tuāru dēnu dabābu laššu mannu ša ina urkiš ina matēma iparrakūni lū amēlē annūte lū marʾēšunu lū ahhēšunu ša dēnu dabābu issi Kanunaya marʾēšu mār marʾēšu ubtaʾʾūni kaspu ana 10.MEŠ ana bēlēšu utâr ina dēnīšu idabbubma lā ilaqqi ṣibti bennu ana 1 mē ūmē sartu ana kal ūmē  šību Nabu-ahu-ereš nuhatimmu šību Ubiya Inurta-naʾdi šību Šulmu-beli āpie bēti šanî šību Nabu-taklak šību Inurta-ahu-uṣur Lit-ili šību Abu-lamur Zeru-ibni šību Kusasu Bel-leʾi šību Aššur-šezibanni Ninua-ri šību Sukkaya Ṣil-Aššur Šabaṭu ūm 18 limme Mannu-ki-šarri nāgir ēkalli šību Nabu-šallim-ahhe tupšarru šību Pušhu naggāru 1/2 šiqil ṣarpi ša kunukkīšu
