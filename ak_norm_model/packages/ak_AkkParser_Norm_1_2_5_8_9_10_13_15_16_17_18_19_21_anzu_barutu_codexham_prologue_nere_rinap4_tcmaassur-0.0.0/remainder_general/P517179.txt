atae/ctn6/P517179
kunuk PN mār Ṣil-Issar {LU₂}x x bēl amēli tadāni   Šamaš-taqqinanni urdušu La-qeptu issušu ša Ṣalam-šarri-iqbi uppišma Baṭuru issu pān Ṣalam-šarri-iqbi ina libbi 35 šiqlī ṣarpi ana mārūtīšu ilqe 10 lū marʾēšu ša Baṭuri Šamaš-taqqinanni ahūšunu dannu zittu issišunu ekkal ilku issišunu illak habullēšu ušallam habullēšu ušaddāna kaspu gammur tadin amēlu šuātu zarip laqqi tuāru dēnu dabābu laššu mannu ša ina urkiš ina matēma izaqqupāni iparrakūni lū Ṣalam-šarri-iqbi lū marʾēšu lū mār marʾēšu lū ahhēšu lū mār ahhēšu ša issi Baṭuri marʾēšu mār marʾēšu ahhēšu mār ahhēšu dēnu dabābu ubtaʾʾūni ṣibtu bennu ana 1 mē ūmē sartu ana kal šanāti kaspu ana 10.MEŠ ana bēlēšu utâr ana lā dēnīšu idabbubma lā ilaqqe mannu ša iparrakūni Aššur u Šamaš Bel u Nabu adê ša šarri lū bēl dēnīšu 10 manê ṣarpi iddan  šību Bel-bani šību Aššur-ahu-eriba x šību Ahubi šību Azi-Milki šību Haldi-aplu-iddina šību Samidu mār Puli šību Kanunaya šību Pilaqqu šību Arzabutu šību Urdu-Issar mār {1}SAR-x x 0 šību {1}x x x+x-BE-{d}U.GUR šību {1}x x x x
