aemw/amarna/P271197
ana šarri bēliya u ŠamašORŠapšuORŠimige-ya umma Labʾaya ardika u epru ša kabāšika ana šēpēt šarri bēliya u ŠamašORŠapšuORŠimige-ya sebîšu sebʾettān amqut išteme awâte ša šarru ištapranni u mīyati anāku u yuhelliqu šarru mātšu eliya amur anāku arad kitti šarri u lā arnāku u lā haṭâku u lā akalli biltiya u lā akalli erišti rābiṣiya anumma yikkalū karṣiya habālumma u lā yusanniqu šarru bēliya arniya šanītam ibašši arniya inūma errubāti ana Gazri u aqtabû puhherišmi yilteqû šarru mimmîya u mimmi Milki-ili ayyakam īde epšetšu ša Milki-ili eliya šanītam ana māriya šapar šarru ul īde inūma māruya itti habirī ittanallaku u allû nadnātīšu ina qāt Addaya šanītam kī šumma ana aššatiya šapar šarru kī akallûši kī šumma ana yâši šapar šarru šukun patar siparri ina libbika u mūt kī lā eppušu šipirti šarri 
