aemw/amarna/P270903
Rib-Addi iqbi ana bēlišu ana mahri šar mātāti šarri rabî sebet sebʾettān ana šēpēt bēliya ŠamašORŠapšuORŠimige-ya amqut aštappar u aštanni ana kâta nukurtu eli Ardat eli Irqat u eli Ṣumura u eli Amya u eli Šigata ālān kitti šarri u qāl šarru bēliya šanītam mīnummi šūt ʿAbdi-Ašrati ardu kalbu u ippuš kīma libbišu ina mātāt bēliya u qāl šarru bēliya ana ardišu šanītam aštappar mār šipriya inūma ilqe ālāniya u ītellâm ana ṣēriya u anumma inanna ilqe Baṭruna u ītellâm ana ṣēriya amur ālu u pî abul Gubla māni ūmāti lā yinammuš ištu abulli u ul nileʾʾû aṣâm ana ṣērī šanītam šumma Gubla ubaʾʾû ṣabātam x u lišme šarru bēliya ana awâte ardišu luhammuṭam narkabāti u ṣābī kīma arhiš u tiṣṣurū āl bēliya u ardišu adi kašād šarri bēliya u anāku awāt bēliya ul izzib u šumma lā yišmû šarru bēliya ana awâte ardišu u innepšat Gubla ana šâšu u gabbi mātāt šarri adi māt Miṣri tinnepšu ana habirī šanītam awāta lā yušebbila bēlī ana ardišu kīma arhiš ana ṭuppi u narīq āla ana šâšu u erriš āla ištu šâšu ana ašābiya u balṭātī šanītam luhammuṭam šarru bēliya ṣābī narkabāti u tiṣṣurū āl šarri bēliya amur Gubla lā kīma ālāni x Gubla āl kitti šarri bēliya ištu dārīti šanītam mār šipir šar Akka kabit ištu mār šipriya kī nadnū sisû šaplišu u laqû 2 sisû ša amīliya ištu šaplišu ina rīqūti lā uṣṣâm
