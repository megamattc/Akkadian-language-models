ribo/babylon7/Q005504
Nabium-kudurri-uṣur šar Babili zānin Esagil u Ezida mušteʾʾû ešrēti ilī mār Nabium-apla-uṣur šar Babili anāku inum Marduk bēlu rabiʾu x igigallu x rēmēnû šagapūru ana māhāzī zanānim u ešrēti šuklulim Babilam māhāssu ana uddišim libbašu ublam ana yâti Nabium-kudurri-uṣur binûti qātīšu x libba kīna ugammiranni banâ u x rabîš umaʾʾeranni Esagil x ūmiš ušanbiṭ Ezida ušaklilma kīma šiṭerti šamāmī ubannim ešrēti ilī rabûti unammir kīma ūm sulê x ša sulê Ištar-lamassi-ummaniša tamlâ umallima ina kupri u agurri ubannâ tallaktim inūmīšu Eniggidrukalamasuma bīt Nabium ša harê
