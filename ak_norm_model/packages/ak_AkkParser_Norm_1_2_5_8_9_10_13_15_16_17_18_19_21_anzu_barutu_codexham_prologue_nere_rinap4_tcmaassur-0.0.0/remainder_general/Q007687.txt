cmawro/cmawr3/Q007687
 šumma amēlu īnāšu iṣuddā šēpāšu ittenenṣilā idāšu išammamāšu šīrūšu iktanassû akala ikkal-ma šikara išattī-ma elīšu lā illak šamna pašiš-ma zumuršu qaqqassu kalāma uzaqqassu ana amēli šuāti našparāt zikurudê ana maḫar kakkabi epussu lāma iṭeḫḫûšum-ma imuttu ḫašḫūr api imbuʾ tâmti šuruš bīni zēr šunî urnê atāʾišu zēr karān-šēlebi ištēniš 5 ŠE.TA.ÀM ina šamni ḫalṣi tasâk ina dišip šadî u ḫimēti taballal ina maḫar kakkabi tušbāt ina šēri maḫar Šamaš izzâz ÉN i-ri-pa-aḫ nam-tar i-ri-pa-aḫ nam-gal bir-bir kib-ru an-ni TU₆ ÉN.É.NU.RU šalāšīšu ana libbi tanaddī-ma amēla šuāti maḫar Šamaš tašaqqī-ma zēr azallî arkīšu tušakkal-ma x x kibrīta ina pēnti ašāgi tuqattar-ma zikurudû ša ana amēli epšu pašer x x annâ tutār-ma x  šumma amēlu īnāšu iṣuddā sikillu ḫašê tarmuš šuruš pillê zikar sinniš bīnu ēdu kukuru qanû ṭābu tasâk ina šizib enzi ša māša ūlidu tanaddī-ma ina mūši ana maḫar kakkabi tušbāt ina šērti amēlu šū maḫar Šamaš izzâz-ma x x šuātu x ippallas-ma x xx--ma x pašer  x-ma x-a x-šu₂ du du/ x
