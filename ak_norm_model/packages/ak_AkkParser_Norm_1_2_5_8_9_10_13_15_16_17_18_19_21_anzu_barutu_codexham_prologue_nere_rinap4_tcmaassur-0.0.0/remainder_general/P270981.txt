aemw/amarna/P270981
ana šarri bēliya ŠamašORŠapšuORŠimige-ya qibima umma Rib-Addi ardika ana šēpēt bēliya ŠamašORŠapšuORŠimige-ya sebîšu sebʾettān amqut yīde šarru bēlī inūma Pu-Bahla mār ʿAbdi-Aširta īterub ana Ullaza ana šâšunu Ardata Wahliya Ambi Šigata kali ālāni ana šâšunu u yuššira šarru tillata ana Ṣumura adi yimalliku šarru ana mātišu mīyami mārū ʿAbdi-Aširta ardu kalbu šar māt Kaššî ū šar māt Mittani šunu u tilqûna māt šarri ana šâšunu pānānu tilqûna ālān hazannika u qālāta annû inanna duppirū rābiṣka u laqû ālānišu ana šâšunu anumma laqû Ullaza šumma kīamma qālāta adi tilqûna Ṣumura u tidūkūna rābiṣa u ṣābī tillati ša ina Ṣumura mīna īpušuna u anāku lā ileʾʾû alāka ana Ṣumura ālān Ambi Šigata Ullaza Erwada nukurtu ana yâši šamâmma šunu inūma īterrubu ina Ṣumura ālānu annûtu eleppāti u mārū ʿAbdi-Aširta ina ṣēri u izzizza eliya u lā ileʾʾû  aṣâ u epšat Gubla ana habirī ana Ibirta alka u buʾʾû ennipša ana habirī
