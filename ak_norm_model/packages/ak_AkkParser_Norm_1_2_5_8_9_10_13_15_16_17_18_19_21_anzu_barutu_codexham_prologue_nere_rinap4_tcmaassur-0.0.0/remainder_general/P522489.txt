atae/rfdn17/P522489
de-e-nu ša {m}hal-KALAG-a-ni TA {m}aš-šur-BAD₃ {m}aš-šur-KUR-LAL ina UGU HA.LA-šu DUG₄.DUG₄-u-ni   KUG.UD ša HA.LA-šu₂ {m}DINGIR-u₂-x-aš-šur {m}aš-šur-BAD₃ {m}aš-šur-KUR-LAL it-ta-nu-ni-iš-šu₂ TA IGI {m}ha-al-KALAG-an-ni mam₂-ma TA mam₂-ma de-e-nu DUG₄.DUG₄ DI-mu ina bir-tu₂-šu₂-ni man-nu ša₂ ina ur-kiš ina ma-ti-me ib-bal-kat₃-u-ni aš-šur {d}UTU {d}PA EN-de-nu-šu₂ {ITI}ZIZ₂ UD-20-KAM₂ lim-mu {m}{d}PA-sa-kip IGI {m}aš-šur-PAB {LU₂}GAL-x+x x IGI {m}pa-ra-an-ša₂-ka IGI {m}ARAD-i IGI {m}is-qu-du IGI {m}ba-la-si-i IGI {m}PAB.MEŠ-e IGI {m}tar-di-i IGI {m}mu-LAL-aš-šur IGI {m}man-nu-ki-a.a IGI {m}aš-šur-IGI-a-ni IGI {m}aš-šur-TI-su-E {LU₂}A.BA x x SUM-u-ni ša₂ IGI {m}x x-aš-šur KUG.UD-šu₂ ša₂ HA.LA-šu₂ ša₂ kas₂-pu gab-bu it-ta-nu-ni-iš-šu₂
