aemw/amarna/P271183
ana Haʾi ahiya umma Aziri ahikama ana muhhika lū šulmu u ištu ṣābī ṣābī piṭṭāti ša šarri bēliya magal lū šulmu  mīnam appūnama ubaʾʾi pānī šarri bēliya banûta ubaʾʾi anāku u mārūya u ahhūya gabbu ardū ša šarri bēliya banî  anumma anāku u Hatip nillakam inannama ina hamuttiš Haʾi libbakunu lū īde inūma kašdāku  ištu amâte bēliya lā apaṭṭar u ištu amâtekunu anāku ardu ša bēliya  šar māt Hatte ina māt Nuhašše ašib u palhāku ištu pānišu aṣṣurrimi ina māt Amurru illakam u šumma Tunip išhiṭma 2 ištennūti harrānu ina ašar ašib u palhāku ištu pānišu u eli amāti šuwāti izzaz adi paṭārišu  u anumma illakam ina hamuttišma anāku u Hatip   
