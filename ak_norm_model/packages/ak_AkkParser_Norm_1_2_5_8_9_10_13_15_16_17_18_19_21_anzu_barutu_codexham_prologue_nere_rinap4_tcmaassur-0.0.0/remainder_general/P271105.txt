aemw/amarna/P271105
ana šarri bēliya ŠamašORŠapšuORŠimige-ya qibima umma Rib-Addi ardika ana šēpēt bēliya ŠamašORŠapšuORŠimige-ya sebîšu sebʾettān amqut limad inūma dannat nukurtu eliya ilqe kali ālāniya Gubla ina ēdēniše irtīhat ana yâši ina Šigata ibaššâtī u aštapar ana kâta milikmi ana ālika ul yilqeši ʿAbdi-Aširta u lā tišme ana yâši u ištu Baṭruna ištapar ana kâta ušširami amīlī tinaṣṣarū āla ana kâta awâtuya ul tušmûna u laqâ ul tulqûna anumma yilqû ālāniya šanītam anumma ina māt Mittana ibašši kalbu šūt u pānūšu ina Gubla u mīna īpušu anāku ina īdēniya attā qālāta ana ālānika inūma yilteqûšunu habirū kalbu u ana kâta nadnātī pānīya šanītam kali amīlī hazannūti šalmū ana ʿAbdi-Aširta x rābiṣšu x x x Ṣumura x x-ka x-x x x-šu ištu x x x u gamrū mārūnu mārātunu iṣṣū bītāti ina nadāni ina māt Yarimmuta ina balāṭ napištinu kīma iṣṣūri ša ina libbi huhāri šaknat kišūma anāku ina Gubla eqliya aššata ša lā muta mašil aššum bali irēši šanītam yišme šarru bēliya arad kittišu u ušširū x meʾat ṣābī u 30 tāpal sisî u anaṣṣara āla ana kâta u mārī šiprika ušširaššunu u irēšī u šumma lā tuwašširu amīlī maṣṣarta u ul tiballiṭ āla u palhātī napištiya mārī šipri gabbu ša šamirišu šunu uttašširū šanītam attā bēl rabû ul taqâlmi ana ardika uššira maṣṣarta x x-MEŠ DI-x uššira ṣābī piṭṭāti u tilqe māt Amurri urra mūša pānū kali nadnū ana aṣi ṣābī piṭṭāti u ammaššah šeʾīya u ana kâta nadnātī pānīya
