aemw/amarna/P271029
ana šarri bēliya ŠamašORŠapšuORŠimige-ya umma Rib-Addi ardikama ana šēpēt bēliya ŠamašORŠapšuORŠimige-ya sebîšu sebʾettān amqut yišme šarru bēlī awâte arad kittišu mariṣ magal ana yâši dannat nukurtu mārī ʿAbdi-Aširta īrubū ina māt Amurra ana šâšunu kali māt Ṣumura u Irqata irtīhū ana rabî u anumma ina Ṣumura izzizzātī inūma mariṣ rabû eli nukurti ītezib Gubla u yānu Zimredda u Yapa-BaʿluORHaddu ittiya anumma kīamma yištapparu rabû ana šâšunu u lā tišmâna ana šâšu u yišme šarru bēlī awâte arad kittišu uššira tillata kīma arhiš ana Ṣumura ana naṣāriše adi kašād ṣābī piṭṭāt šarri ŠamašORŠapšuORŠimige u yušamrir šarru ŠamašORŠapšuORŠimige šārūta ištu libbi mātišu šanītam yišme šarru bēl awâte ardišu u uššira amīlī maṣṣarta ana Ṣumura u ana Irqata šumma innabbitū kali amīlī maṣṣarti ištu Ṣumura u yitruṣ ina pāni bēli ŠamašORŠapšuORŠimige mātāti u idnanni 20 tāpal sisî ana yâši u uššira tillata kīma arhiš ana Ṣumura ana naṣāriše kali amīlī maṣṣarti ša irtīhū marṣa u ṣehru amīlū ina libbi āli šumma ṣābī piṭṭāta lā tuwašširuna u yānu āla ša tirtīhu ana kâta u šumma ṣābū piṭṭāti ibaššât kali mātāti nilqû ana šarri
