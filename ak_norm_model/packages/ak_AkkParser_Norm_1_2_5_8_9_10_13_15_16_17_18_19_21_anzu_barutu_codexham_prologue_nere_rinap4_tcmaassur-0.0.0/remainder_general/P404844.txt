borsippa/P404844
ṭuppi šupêltu ša Nabu-mukin-zeri māršu ša Aplaya mār Reʾi-alpi u Nabu-ušebši māršu ša Marduk-šakin-šumi mār Reʾi-alpi ana ahāmeš ušpillu šitta ūmū isqu rēʾi-alpūtu Ezida bīt Nabu ūm 7-KAM u ūm 8-KAM ša Arahsamnu Nabu-ušebši ina hūd libbišu iknukma pāni Nabu-mukin-zeri māršu ša Aplaya mār Reʾi-alpi ana ūmu ṣâta ušadgil u Nabu-mukin-zeri ina hūd libbišu 4 qā zēru kirî gišimmari zaqpi ina hamše ša rēʾi-alpūtū pāni Nabu-ušebši māršu ša Marduk-šakin-šumi mār Reʾi-alpi ušadgil gu-ri-ma u rīhani kutalla ša ina muhhi isqu illâ Nabu-ušebši ultu ramnišu ana Ezida uṭṭir ana lanē gabarānê ana ahāmeššu ittanna ša ittabalkit 10 šiqil kaspi ušallam mukinnu Ubar māršu ša Ezida-šumu-ibni mār Beliyaʾu Nabu-ahhe-iddin māršu ša Nabu-zeru-ukin mār Beliyaʾu Nabu-zeru-ušebši māršu ša Tabnea mār Bel-ušumgal Qišti-Marduk māršu ša Nabu-mukin-apli mār Madidu ṭupšarru Nabu-ahhe-bulliṭ māršu ša Tabnea mār Reʾi-alpi Borsippa Arahsamnu ūm 20-KAM šanat 9-KAM Nabonidus šar Babilu
