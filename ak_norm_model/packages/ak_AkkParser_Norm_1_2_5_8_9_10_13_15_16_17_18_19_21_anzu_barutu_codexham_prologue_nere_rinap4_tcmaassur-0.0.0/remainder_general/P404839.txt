borsippa/P404839
4 ūmū isqu rēʾi-alpūtu Ezida bīt Nabu ša Remut-Nabu māršu ša Bel-šumu-iškun mār Reʾi-alpi ina qātī Nabu-kešir māršu ša Nabu-kaṣir mār Reʾi-alpi imhurūma Nabu-šumu-iškun māršu ša Šadunu mār Reʾi-alpi upaqqirušu umma isqu ša bīt abiya ul tamahhar arkāniš ahāmeš iltemuma ištēn ūmu ina libbi kī pî kunukkišu u lēʾū ša upetimu Remut-Nabu ina hūd libbišu pāni Nabu-šumu-iškun ušadgil Remut-Nabu 1 manā 1/3 3 šiqil kaspi qīšta šīm ištēn ūmū isqu rēʾi-alpūtu Ezida bīt Nabu ina qātī Nabu-šumu-iškun māršu ša Šadunu mār Reʾi-alpi ihteṭ mahir apil zaki rugummâ ul īši ul iturrūma ana ahāmeš ul iraggumū ina kanāk kunukki šumū ina mahar Marduk-zeru-ibni mār Kidin-Nanaya ērib bīti Nabu šaknu Borsippa ina mahar Nabu-šumu-lišir mār Ilia šatammu Ezida mahar Indilki-ili māršu ša Bel-uballiṭ mār Šangu-Ninurta mahar Nergal-naṣir māršu ša Šamaš-iddin mār Gallabu mahar Dayyan-Marduk māršu ša Pirʾu mār Reš-umanni mahar Balaṭu māršu ša Kaṣir mār Reʾi-alpi mahar Arad-Nanāya māršu ša Bel-šumu-iškun mār Reʾi-alpi mahar Nabu-zeru-ibni māršu ša Ahheša mār Kidin-Sin ṭupšarru šaṭir kunukki Nabu-šumu-iddin māršu ša Balassu mār Mallahu Borsippa Duʾuzu ūm 20-KAM šanat 9-KAM Nabopolassar šar Babilu
