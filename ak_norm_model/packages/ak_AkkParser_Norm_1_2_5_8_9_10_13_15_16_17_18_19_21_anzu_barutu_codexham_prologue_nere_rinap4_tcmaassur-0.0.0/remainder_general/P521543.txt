borsippa/P521543
15 šiqil kaspi qaqqadi ša ina 1 šiqil bitqa ša Nabu-uballiṭ māršu ša Nabu-šumu-iddin mār Ilšu-abušu ina muhhi Nabu-iddin māršu ša Mušezib mār Ahiyaʾutu u Nabu-ittannu ahašu ana muhhi manê x šiqil kaspi hubullu ina muhhišunu irabbi Nabu-iddin ina šutummu 200 billatu ša Nabu-uballiṭ iballal dullu qallu u rabû o ša Nabu-uballiṭ ukallamūšu ippuš akalu u muṣiptu Nabu-uballiṭ ana Nabu-iddin inamdin adi 3 šanāti Nabu-iddin ina šutummu ša Nabu-uballiṭ ašib pūt maṣṣartu ša šutummu Nabu-iddin naši hubullu kasapšu Nabu-uballiṭ ana Nabu-iddin uzzakka ina 3 šanāti kaspu ā 15 šiqil Nabu-iddin ana Nabu-uballiṭ inamdin kaspu ša ana eṭēru ša Nabu-kaṣir māršu ša Šula mār Kudurranu nadnu ša ittabalkit 1/3 šiqil kaspi ušallam mukinni Nabu-belšunu māršu ša Nabu-aplu-iddin mār Ilšu-abušu Iddin-Nabu māršu ša Bel-nadin-apla mār Balaṭu ṭupšarru Nabu-ahhe-iddin māršu ša Nabu-šumu-iddin mār Ilšu-abušu Borsippa Arahsamnu ūm 2-KAM šanat 5-KAM Cambyses šar Babilu u mātāti
