cmawro/cmawr2/Q005086
ÉN atru šamrūtu gitmālu dunnu x šunūdu šaqû ina Ekur Utaʾulu qitrudu teleʾî x Nippur āšir Anunnaki x Ešumeša atmanu rašubbu sākip ekdūtu lāʾiṭu abrūtu ana ugārī nadûtu ḫengallaka tugammar tugarran karê tīlī eli abrāti Dagān u Šālaš ušarbû šumka ina ilī Igigi Ninurta ana ḫissat šumīka šāgišu uddappar x x anna zukur yâti naplisanni-ma šime teslītī x x x eli šarri kabti u rubê liṭīb atmûʾa x x liqlilā x x x yâši ina ḫūd libbi u ṭūb kabattu itarrânni ūmišam x ina zumrīya ipšī lemnūtu imat rusâti kišpū ruḫû rusû upšāšû lemnūtu ina qibītīka rabīti lissû ina zumrīya lipaṭṭir rikissunu ummu rabītu Ninurta bēlu gitmālu karūbu liḫdûka erṣetu u šamāʾū lirīška Ekur tašīlātu limlāka Ninmenna bēltu šurbūtu lillâ rēšīka  KA.INIM.MA šuʾillakki Šukūdi 
