cmawro/cmawr1/Q004228
ÉN aṣbat pâki ūtabbil lišānki aṣbat qātīki addi qâ ana pîki aptete pâki attasaḫ lišān pîki ana lā dabāba ša dibbīya ana lā šunnê ša amâtīya ina qibīt telīt Ištar Ea Šamaš Asalluḫi TU₆ ÉN  DÙ.DÙ.BI ṣalam bēl dabāba ša ṭīdi teppuš imittašu pâšu šumēlšu qinnassu tušaṣbassu ina ḫaḫḫu tamaḫḫaṣuššu šumšu ina naglab šumēlīšu tašaṭṭar ana libbi ḫuppê tašakkan ina maḫar Šamaš tadânšu akalī ṭīdi tarrimšu ina kunuk šubê u uqnê bābšu tabarram ina šēri ina askuppat bāb bītīšu tašakkanšu saḫlê pappās buqli ina muḫḫi tasarraq ṭikmēna ina muḫḫi telliḫ qātīšu u šēpīšu ana muḫḫi imessi šipta sebîšu ana muḫḫi imannu ina asīd imittīšu isêršu-ma ina muḫḫi bēl amātīšu izzazzu  
