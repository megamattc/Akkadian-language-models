ribo/babylon7/Q009930
ašarša ulliluma in irat kigallam ukinnu temmēnša igārūša erbetti ana kīdānim ina kupri u agurri 30 ammat uzaqqirma lā ullû rēšīša x re-e-x-x x x UD x x x x-a-tim x x e x x lišlimma gištaggâ lištaklil lipit qātiya mimmû ēteppušu likūnma libūr gadu ulla kīma libnāt Etemenanki kunnam ana ṣiātim išid kussî šarrūtiya šuršid ana ūm rēqūtim Etemenanki ana Nabium-kudurri-uṣur šarri muddiška kurba enūma ina qibīt Marduk ušaklilu šipirka bītu ana Marduk bēliya damiqtim tizkar
