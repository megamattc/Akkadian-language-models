atae/edubba10/P522523
kūm kunukkīšu ṣupuršu iškun   ṣupur Ilu-uṣur rāʾyi naptini bētu 05 imār eqli ṭēhi bāb x x ṭēhi eqli ša Tuʾaya ṭēhi eqli x-ahdi-ilaʾi ṭēhi eqli Mušezib-ilu bētu 10 imār eqli ṭēhēma Mušezib-ilu ana miksi ahēʾiš ukalla gimrumma 15 imār eqli ina sūti 09 qa bētu adru kiriu 1/2 būrtu iṣê ina Kapar-Quwaya uppišma Bel-duri masennu ša issi ēkalli issu pān Ilu-uṣur ina libbi 50 manā erî ilqi kaspu gammur tādin eqli bētu adru kiriu 1/2 būrtu iṣê šuātu zarip laqi tuāru dēnu dabābu laššu mannu ša ina urkiš ina matēma lū Ilu-uṣur lū marʾēšu lū mār marʾēšu lū mammannūšu lū bēl ilkīšu ša dēnu dabābu issi Bel-duri u nišēšu ubtaʾʾūni 01 manā ṣarpi masû 01 manā hurāṣi sakru ina burki Issar āšib Ninua išakkan 01 manā gerdu ekkal ammar aganni kurru išatti 01 bilat x erî ana pāhat ālīšu iddan kaspu ana ešrāti ana bēlēšu utâr ina dēnīšu idabbub lā ilaqqi  šību Abdi-El šību Ṣan-Ṣaruru urdāni ša Mannu ša-pān-ēkalli šību Šamaš-naʾdi šību Šamaš-...anni 02 šībūti urdāni ša Aššur-... mār šarri šību Ṣil-Aya-šarri urdu Šamaš-isseʾa šaknu ša Laqe šību Mušezib-Adad šību Ubru-Harran šību Hanunu šību Zeru-lešir šību {1}x x x šību Tawurza šībūti Masihi šību {1}am-me-za-nu x x x šību Arbailaya {LU₂}x x x x šību Aššur-dan x x x x x x šību Bel-...  Šabaṭi ūm 10-KAM₂ limmu Inurta-ilaʾi šakin māt Naṣipina šību Nabu-gimilli tupšarru ṣābit tuppi
