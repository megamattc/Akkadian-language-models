cmawro/cmawr2/Q005044
x muḫḫi šammī x  en₂ munus-uš₁₁-zu an-ta X alan bi₂-in-dim₂ kaššāptu ana tappê ubburi ṣalam ibni eme-ni hamanzerₓ(|SIK₂.SAG.ŠAB|) X a₂-šu-ŋiri₃-bi X lišānšu mušāṭu ukarrik mešrêtūšu uktessi ka-bi ba-an-dab ka-bi nu-bad-da pīšu iṣbat-ma pīšu ul ipetti eme-bi ba-an-keš₂ X X lišānšu ikṣur-ma atmâ ul utarra lu₂-u₁₈-lu-bi u₈-a u₃-a a-nir-ra X amēlu šū ina ūʾa u ayya tānēḫu ištanakkan {d}asal-lu₂-hi igi X Marduk ippalissu-ma tu₆ ku₃-ga-a-ni X šipassu elletu iddī-ma a₂-šu-ŋiri₃-bi ba-an-du₈ ba-ni-ib₂-du-du mešrêtīšu ipṭur-ma ittanallak ka-bi ba-an-bad X ba-ni-ib₂-gi₄-gi₄ pīšu iptē-ma atmâ utarra eme-ni ba-an-du₈ inim X lišānšu ipṭur-ma amātu iqabbi niŋ₂-ak-a su-a-ni ŋal₂-la su-ni-ta ba-an-zi upšāšê ša ina zumrīšu bašû ina zumrīšu issuḫ inim {d}en-ki-ke₄ he₂-em-ma-an-bur₂-re ina amāt Ea lippašir {d}asar-alim-nun-na dumu-saŋ abzu-ke₄ sa₆-ga zil₂-zil₂-bi za-a-kam Marduk māru rēštû ša apsî bunnû dummuqu kûm-ma TU₆ ÉN  šiptu annītu ana muḫḫi šammī ušburrudê šalāšīšu tamannū-ma išallim  ÉN anāku nubattu aḫāt Marduk Zappu ērânni Bālu ulidanni Luḫušû ana liqûtīšu ilqânni anašši ubānātīya ina birīt Zappi u Bāli ašakkan ultēšib ina pānīya Ištar bēltu rabītu āpilat kūmūʾa aḫī Marduk ummī šapattu abūʾa araḫ ittīya-ma lipšurā kala tâmāti māmīt atmû lā tuqarraba rēmēnû Marduk TU₆ ÉN  šipāti annâti ina muḫḫi šammī ušburrudê šalāšīšu tamannu lū ina mê lū ina karāni lū ina šikari lū ina šizbi tašaqqi ina akalī tušakkal ina šamni tapaššaš-ma kišpū pašrū diʾu u diliptu ina zumur amēli ippašer KA.INIM.MA namerimburrudê  KÌD.KÌD.BI lū ana muḫḫi mê lū ana muḫḫi šikari šipta šalāšīšu tamannū-ma tašaqqīšu  gabari labirim Naʾid-Marduk mār GA.ḪUL₂-Tutu āšipu išṭur KA.INIM.MA kalīt šumēli  šipta annīta ana muḫḫi kalīt šumēli tamannu  DÙ.DÙ.BI ina nubatti šipta annīti ana muḫḫi šammī ušburrudê u namerimburrudê tamannū-ma ūmi 3.KAM ūmi 7.KAM ūmi 16.KAM išattī-ma kišpū u māmītu pašrū  ÉN īpuša kaššāptu kišpīša lemnūti ušākilanni ruḫêša lā ṭābūti išqânni mašqûti ša leqê napišti urammikanni rimka luʾʾâ ša mītūtīya ipšušanni šamanša lemnu ša ḫabālīya ušaṣbitanni murṣu lemnu ša ṣibit māmīti ipqidanni-ma ana eṭemmi aḫî murtappidi ša lā īšû nisūtu īmurši-ma Asalluḫi apkal ilī mār Ea Marduk ana Ea abīšu amāta izakkar abī amēlūtu ša ibnâ qātāni kaššāptu ana nakās napištīšu isḫuršu īpušaššum-ma kišpīša lemnūti ušākilšu-ma ruḫêša u rusêša lā ṭābūti išqīšu-ma mašqûti ša leqê napišti urammikšu-ma rimka luʾʾâ ša mītūtīšu ipšussu-ma šamanšu lemnu ana ḫabālīšu ušaṣbissu-ma murṣu lemnu ṣibit māmīti ipqissu-ma ana eṭemmi aḫî murtappidi ša lā īšû nisūtu Ea mārāšu Marduk ippal alik mārī Marduk idinšum-ma mašqûtka elletu ša balāṭi šammī līkul lišti lippašiš u lirmuk idīšum-ma šipatka ša balāṭi tûka ellu elīšunu x x kušud kaššāpta ina imti pîka likšussi imti ša pîka kišpū ruḫû rusû lissû elīšu ina šiptīka elleti ša balāṭi līṣī-ma māmītu ana ṣēri liḫliq eṭemmu aḫû līmur-ma lištappidū namê amēlu libluṭ amēlu līšer amēlu lišlim-ma maḫarka ana dāriš ša īpušu kaššāptu ana dâkīšu lipšur Marduk ana bulluṭ nišīšu tê ÉN šiptu ul yuttun šipat Ea šipat Ninurta u Gula šipat Kaḫegal šipat Igiḫegal šipat Ningirima šunu iqbû-ma anāku addi tê ÉN  tuppi Anum-ušallam šamallû ṣeḫru māri ša Anum-rabi Dērû ana ṭubbīšu surriš išṭur
