aemw/amarna/P271210
Rib-Addi ištapar ana bēlišu šarri rabî šar tamhāra Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut inūma yištapparu šarru bēlī uṣurmi ramānka mīnu yinaṣṣaranni anumma kīamma aštapparu ana ēkalli ana amīlī maṣṣarti u ana sisî u inaṣṣaru ālšu mīna īpušuna anāku ina balāṭiya inaṣṣiru āl šarri ana šâšu u šumma mītātī mīna īpušuna inūma qabi ana pāni šarri Rib-Addi šumīt ṣābī piṭṭāt šarri inūma balṭū rābiṣū u adabbuba kali ipšīšunu u yīdû šarru inūma arad kitti anāku ana šâšu ul yišme šarru karṣi arad kittišu ša taqbû ana pāni šarri bēliya amīlū šārūtu x x x x Rib-Addi ina īdēnišu ardu ana šarri yānu amīla ša yaqbe kittiya ana pāni šarri bēliya kittiya yīdû yīdû šarru māni ūmī yīpušu dumqa ana yâši inūma yānu libbī šanâ ana yâši pānūyama ana arād šarri bēliya anumma dīnu annû dīn kittiya ša qabītī kali mimmî yilqešu šarru bēlī x ana šâšu x u unūtī ṣeherūta yaddinu bēlī ana ʿAbdi-BaʿluORHaddu u annû lā laqi mīna aqabbûna appūnama anumma ṭuppī šanû u kali unūtuya ša itti Yapa-BaʿluORHaddu šūt yiššakan ina pāni šarri 
