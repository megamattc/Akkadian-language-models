atae/stat2/P336861
ku-um {NA₄}KIŠIB-šu₂ ṣu-pur-šu₂ iš-kun₂ ṣu-pur {1}sa-ma-aʾ {LU₂}si-me-ri-šu-a.a A {1}{d}UTU-EN-ZI ša {URU}gu-za-ni EN tu-a-ni SUM-an   tu-a-ni a-di GIŠ.UR₃-MEŠ-šu₂ a-di {GIŠ}IG-MEŠ-šu₂ i-ga-a-ri bir-te {1}ri-bi-ṣi-ṣi bir-te {1}ha-na-be₂-eš ša {1}sa-ma-aʾ ina {URU}gu-za-ni u₂-piš-ma {1}qi-še-ra-a.a {LU₂}GAL-x x-a.a ina ŠA₃-bi 50 GIN₂-MEŠ KU₃.BABBAR il-qi kas-pi ga-mur SUM-an E₂-TU₅ šu-a-te za-rip la-qi tu-a-ri de-ni DUG₄.DUG₄ la-šu man-nu ša ina ur-kiš ina im-ma-ti-me lu-u {1}sa-ma-aʾ lu-u DUMU-MEŠ-šu₂ lu-u DUMU-DUMU-MEŠ-šu₂ lu-u ŠEŠ-MEŠ-šu₂ lu-u qur-ub-šu₂ lu-u mim₂-ma-MEŠ-šu₂ ša de-ni DUG₄.DUG₄ TA {1}qi-še-ra-ia u₃ DUMU-MEŠ-šu₂ ub-ta-u-ni 10 MA.NA KU₃.BABBAR LUH-u₂ 01 MA.NA KU₃.GI sak-ru ina bur-ki {d}10 ša a-šib ina {URU}gu-za-ni i-ša₂-kan 04 ANŠE.KUR.RA BABBAR-MEŠ-te ina GIR₃.2 {d}30 a-šib {URU}KASKAL i-rak-kas kas-pi a-na 10-MEŠ-te a-na EN-šu₂ u₂-ta-ri a-na de-ni-šu₂ DUG₄.DUG₄-ma la i-la-qi  IGI {1}ab-ba-GIR₃-PAB-a.a {LU₂}ERIM.HI IGI {1}za-an-ba-URU-a {LU₂}arba-bi IGI {1}a-bar-ra-a {LU₂}ERIM.HI ša E₂-{d}IM IGI {1}u₂-ši-ri-hi-u₂-hur-ti {LU₂}mi-ṣir-ra-a.a IGI {1}10-bi-iʾ-di {LU₂}DAM.GAR₃ IGI {1}10-PAB-PAB ša E₂-DINGIR IGI {1}ha-a.a-APIN-eš IGI {1}gab-ri-i IGI {1}10-sa-ka-a A {1}hu-ri-ri IGI {1}bal-liṭ-ia u₂-ba-ru IGI {1}mi-zi-ia KI.MIN IGI {1}ŠEŠ-a-bi KI.MIN IGI {1}mi-ni-PAB-ME {LU₂}AŠGAB ša {1}DINGIR-ne₂-me-qi₂ IGI {1}ṣi-ra-nu-u {1}a-la-ra {LU₂}ki-ṣur-te-MEŠ-šu₂ IGI {1}bu-ra-ia {LU₂}GAL-LUNGA-KAŠ ša {LU₂}EN.NAM ša {URU}gu-za-ni IGI {1}x-a-ia-a IGI {1}ni-{d}ŠU₂-x x ni IGI {1}{d}PA-ŠEŠ-x ṣa-bit IM {ITI}DU₆ UD-01-KAM lim-me {1}mi-tu-nu 01 GIN₂ KU₃.BABBAR ša ṣu-pur-šu₂
