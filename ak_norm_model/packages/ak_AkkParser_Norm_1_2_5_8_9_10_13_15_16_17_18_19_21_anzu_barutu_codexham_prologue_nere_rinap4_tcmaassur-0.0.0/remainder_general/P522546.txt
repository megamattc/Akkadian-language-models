atae/marqasu/P522546
kūm kunukki ṣupuršu iškunu   ṣupur Tarditu-Aššur bēl nišē tadānu Raʾuzu Remanni-Adad Meniahur urdānīšu Urdu-Nanaya uppišma ina libbi 02 manā ṣarpi ilqe kaspu gammur tadin nišē šuāti zarpu laqiu tuāru dēni dabāba laššu mannu ša ina urkiš matēma lū ahhē mār ahhē marʾē mār marʾē ša dēni dabāba issi Urdu-Nanaya issi marʾēšu ubtaʾʾūni 01 manā gerdi ekkal mar agannu kurru išatti 04 sissê ina šēpē Nergal āšib Marqasu irakkas 01 manā hurāṣi ina burki Laṣ išakkan ṣarpu ešrāta ana bēlīšu ušallam ina dēnīšu idabbubma lā ilaqqe  šību Bel-ahu-iddina šību Kapar ṭupšarru šību Tabni-Issar mukīl-appāte šību Yambu ašlāku šību Šamaš-taklak ša-muhhi-āli šību Nabu-sasia hazannu šību Zazaya šību Ṣilli rab-etinni šību Nanaya-ili nasīk šību Adda-kabar šību Abu-ul-idi šību Esaggil tupšarru ṣābit egirti Kislimu UD-09-KAM₂ limmu Hananu šakin māt Tarbusi
