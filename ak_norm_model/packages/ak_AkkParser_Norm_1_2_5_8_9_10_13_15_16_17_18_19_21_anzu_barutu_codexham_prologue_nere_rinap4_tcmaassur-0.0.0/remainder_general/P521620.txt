borsippa/P521620
Iddin-Nabu māršu ša Nadinu mār Reʾi-alpi ana Remut-Nabu māršu ša Nabu-mukin-zeri mār Reʾi-alpi iqbi umma samâka u mārū ṣahrū mala ušuzzu ša manzaltiya ul maṣâka adi 5 šanāti manzaltiya išizzima Nabu ana muhhiya pilāh u maṣṣartu ša naptanu ša Nabu ana muhhiya uṣurma mimma ina maššaktaya lukunukma kū ušuzzu ša manzaltiya ina pānika lušadgil Remut-Nabu māršu ša Nabu-mukin-zeri Iddin-Nabu māršu ša Nadinu imgurma Iddin-Nabu ina hūd libbišu 2 immeru guqqû pāni Nanaya u Sutiti ša Nisannu Iddin-Nabu ina hūd libbišu kū ušûzzu ša manzalātu pāni Remut-Nabu māršu ša Nabu-mukin-zeri ana ūmu ṣâtu ušadgil Remut-Nabu pūt x u qurru naptanu x-tu₄ ina 1-ka adi 5 šanāti x ina qātī Iddin-Nabu naši x o o o x x x x ištēn ultu ā ilteqû ša ittabalkit x manā kaspi ušallam mukinnu Balassu māršu ša Remut mār Baʾiru Nabu-eṭer māršu ša x-na mār Madidu Nabu-iqiša māršu ša Marduk-eriba mār Kidin-Sin Nurea māršu ša x-na mār Kidin-Nanaya ṭupšarru Nabu-iqiša māršu ša Qibi-Bel mār Kudurranu Borsippa Abu ūm 28-KAM šanat 6-KAM Cambyses šar Babilu šar mātāti
