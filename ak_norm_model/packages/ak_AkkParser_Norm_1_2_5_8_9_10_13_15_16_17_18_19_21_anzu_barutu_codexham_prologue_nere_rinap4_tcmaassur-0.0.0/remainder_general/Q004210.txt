cmawro/cmawr1/Q004210
ša x x x ina sūqi išbušū eper šēpīya attā Šamaš abu ša x ša kaššāpīya u kaššāptīya kišpīšunu šusḫeršunūti arḫiš ilī šēdu bālta u melamma litūrūni yâši  kīma Šamaš ittapḫa annâ tamannu  šiptu tētepšanni-ma tētepša kišpī x ibbalakkitū ruḫêki ul angī-ma apte bītī barāri ina ūrīya ša maṣṣarti ina bābīya ša kidinni ina tubqāti ša bītīya maṣṣarta ušēšib ša yâši u bītīya ipšu bārtu u amāt lemutti x kišpī ruḫê rusê upšāšû lemnūti tēpušī x Girra u Nuska x kukri u atāʾiši x kâši saparri ša ilī rabûti x x mārū ummâni liqattû pagarki  KA.INIM.MA ušburrudê  DÙ.DÙ.BI atāʾiša kukra ina pēnti tuqattaršu ṭikmēnšu sebîšu ana libbi mê tanaddi šipta šalāšīšu tamannū-ma bīta tasallaḫ-ma pašer erbet ḫuṣāb ēri ina tubqāt bīti tuzaqqap 
