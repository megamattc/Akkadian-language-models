aemw/amarna/P271205
ana šarri ŠamašORŠapšuORŠimige bēliya umma ʿAbdi-Ašratu ardika epri ša šēpētika ana šēpēt šarri bēliya sebîšu u sebîšu amqut amur anāku arad šarri u kalbu ša bītišu u māt Amurri gabbašu ana šarri bēliya anaṣṣaršu aqbi aštanni ana Pahanate rābiṣiya leqâmmi ṣābī tillati ana naṣāri mātāt šarri anumma gabbi šarrāni ša šar ṣābī Hurri tubaʾʾûni mātāti ana habāli ištu qātiya u qāt rābiṣi ša šarri bēliya u anaṣṣaršunu amur Pahanate ittika yišʾalšu šarru ŠamašORŠapšuORŠimige-ya šumma lā anaṣṣar Ṣumuri Ullaza inūma rābiṣiya ina šipirti šarri ŠamašORŠapšuORŠimige u anāku eṣēd šeʾī ša Ṣumur u gabbi mātāti ana šarri ŠamašORŠapšuORŠimige-ya bēliya anaṣṣaršu u šarru bēliya lū yīdânni u yipqidni ina qāt Pahanate rābiṣiya  
