cmawro/cmawr2/Q005083
ÉN nadru gapšu sāk pān kippu tarṣu dān pāna lā ādiru šarru qarrādu x rašbu dāʾiku ēpiš lumni dannu ūm lā maḫār šarru x x x lā pādû lapit dāmī šamru lā pādû Girra ezzu mutabbil eṭli kāmû ardati annanna mār annanna ša lā ibaššû amāt lemuttīya ina libbīka kišpī ruḫê rusê upšāšê lemnūti dibalâ kadabbedâ zīra zikurudâ x x ēpuša ušēpiša isḫura išēʾa x x milikka Lugalirra x x--ka apkal ilī Marduk x x--ka qarrādu Ninšubur x x--ka Šaššamu x Lugaledinna x x Ereškigal x x x x x x šūtu lizīqam-ma attunu lā taziqqāni iltānu lizīqam-ma attunu lā taziqqāni šadû KIMIN amurru KIMIN kīma qutri lītelli ana šamê kīma bīni nasḫi ana ašrīšu ay itūr  KÌD.KÌD.BI gizillâ egubbâ tušbāʾšu-ma ana bītīšu iššer  en₂ an mah {d}en-lil₂ še-er-zi-da {d}en-ki {d}en-lil₂-ban₃-da-bi {d}a-nun-na-ke₄-e-ne urugal-e a ri-a tu₆ en₂ e₂-nu-ru  KÌD.KÌD.BI šaman pūri ella teleqqe šipta šalāšīšu ana libbi tamannū-ma amēla šuāti tapaššaš-ma iballuṭ  
