cmawro/cmawr3/Q007477
ÉN Siris pāšir ili u amēli mušamšû qūlu kūru nissatu adīru lā ṭūb libbi lā ṭūb šīrī bišīt uzni ša amēlūti attā kī x--āta qūlu kūru nissatu adīru lā ṭūb libbi lā ṭūb šīrī kišpū ruḫû rusû upšāšû lemnūtu ša amēlūti ul iṭeḫḫûka ul iqerribūka ul isanniqūka ul ikaššadūka yâši kīma kâtā-ma qūlu kūru nissatu adīru lā ṭūb libbi lā ṭūb šīrī kišpū ruḫû rusû upšāšû lemnūtu ša amēlūti lā iṭeḫḫûni lā iqerribūni lā isanniqūni lā ikaššadūni ina qibīt Ištar bēlet ḫarê Sîn bēl kanni Nuska bēl kāri x x--ku balāṭa qīša ÉN 
