aemw/amarna/P270915
ana šarri ŠamašORŠapšuORŠimige-ya iliya ilāniya umma Abi-Milki ardika 7 u 7 ana šēpēt šarri bēliya amqut anāku epru ištu šupāli šēnī šarri bēliya annû ananṣur āl šarri ša ipqid ina qātiya magal pānūya ana alāki ana amāri pānī šarri bēliya u lā ileʾʾe ištu qāti Zimredda Ṣiduna išmenimma enūma irrabu u īpuš nukurtu ittiya liddinni šarru bēliya 20 amīlī ana naṣāri āl šarri bēliya u līrub ana mahrīti šarri bēliya ana dagāli pānīšu damiqta attadin pānīya ana urrudi ubbudi šarri bēliya lišʾal šarru bēliya rābiṣšu enūma attadin pānīya ana mahrīti šarri bēliya anumma {lu₂}KIN-ri-ia uššertī ana mahrīti šarri bēliya u liwaššer šarru bēliya {lu₂}KIN-ri-šu u ṭuppašu ana yâši u līrub ana mahrīti šarri bēliya magal magal attadin pānīya ana alāki ana mahrīti šarri ana amāri pānī šarri bēliya u lā ītezib šarru bēlī aradšu ištu qātišu littadin pānīšu šarru bēliya u iddin mê ana šityi ardišu u iṣṣī ana ardišu u īde šarru bēlī enūma ina libbi tâmti nittaṣab yānu mê u yānu iṣṣī ana yâšinu anumma uššertī ʾIli-Milki {lu₂}KIN-ri ana mahri šarri bēliya u attadin 5 bilat siparri maqqibūma 1 qinnāza qinnāzu šarru bēliya ištapar ana yâšinu ša tašme ištu māt Kinahna u šupur ana yâši šar māt Danuna mīt u šarra ahušu ana arkîšu u pašhat mātšu u bīt šar Ugarit īkul išātu mišilšu īkul u mišilšu yānu u ṣābī māt Hatti yānu Etaggama pa-wuri Qidši u Azira nukurtu itti Biryawazi nukurtu ātamur habālī Zimredda enūma iphur eleppāti ṣābī ištu ālān Azira ana muhhiya u damiq enūma ikalli amīl šēpi bēliya iplihu gabbu liddin pānīšu šarru ana ardišu u lissahir yēṣâ ana yâši
