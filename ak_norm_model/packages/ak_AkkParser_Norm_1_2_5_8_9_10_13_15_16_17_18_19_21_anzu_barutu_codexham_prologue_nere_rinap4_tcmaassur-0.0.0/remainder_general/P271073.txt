aemw/amarna/P271073
ana šarri bēliya ŠamašORŠapšuORŠimige qibima umma Rib-Addi ardikama ana šēpēt bēliya ŠamašORŠapšuORŠimige sebîšu sebʾettān amqut Beltu-ša-Gubla tiddin dunna ana šarri bēliya anumma kīammam ištapru ana šarri bēliya u lā yišmûna awâteya anumma šalšittān izziz eliya šanāti annīta u 2 šatta ammaššahu šeʾīya yānu šeʾī ana akāli ana yâšinu mīna aqabbûna ana amīlī hupšīya gamrū mārūšunu mārātušunu iṣṣū bītišunu ina nadāni ina māt Yarimmuta ina balāṭ napištinu šanītam yišme šarru bēlī awâte arad kittišu u yuwaššira šeʾī ina libbi eleppāti u yuballiṭ aradšu u ālšu u yaddina 4 meʾat amīlī 30 tāpal sisî kīma nadāni ana Surata u tinaṣṣarū āla ana kâta šanītam inūma yiqbi Yanhamu nadnātīmi šeʾī ana Rib-Addi u addin ana šâšu x maški hu-ta-ri-ma x šeʾī 40 amīlī mīna nadan šūt ana yâši u annû ina Yapa-BaʿluORHaddu addi kaspīšunu allûmi Puheya itka šālšu u yiqbi gabba ina pānika šanītam lidmiq ina pāni šarri bēliya u yuddana šeʾū mūṣâ māt Yarimmuta ša yuddanu pānānu ina Ṣumura yuddana inanna ina Gubla u nuballiṭ adi tišaʾʾilu ana ālika šanītam libluṭ šarru bēl adi amīlūya raʾimūni ʿAbdi-Aširta u habirū alkū ana mahar Yapa-BaʿluORHaddu ina Beruta u tūpašu kittu anumma yānu amīla ina ālika u uššira amīlī maṣṣarta ana naṣār mātika ul tuṣabbat ālka šanītam šime yâši qibâmi ana Yanhami u yilqe kaspī akāli ana amīlī Gubla ina māt Yarimmuta šanītam šar māt Mittana aṣi adi Ṣumura u yubaʾʾû alāku adi Gubla u yānu mû ana šatêšu u tāra ana mātišu anumma kīamma ištapru ana ēkalli ana ireštiya ana mīni lā tuterruna awāta ibaššimi ū yānu irešti ardiya u īde ipša ša īpušu adi yiktašduna šarru u yidaggalu šarru arad kittišu mīyami ʿAbdi-Aširta ardu kalbu u yuqabbû šumšu ina pāni šarri ŠamašORŠapšuORŠimige inūma 1 hazannu libbušu itti libbiya u udappira ʿAbdi-Aširta ištu māt Amurri šanītam ištu târi abika ištu Ṣiduna ištu ūmī šuwāt innepšat mātātu ana habirī kīnanna yānu miyamma ana yâši yišme šarru awâte ardišu yaddina amīlī ana naṣār ālšu ul yupahhira kali habirī u iṣabbatū āla u ina ūmī annûti uššira ṣābī piṭṭāti u tudappirāšu ištu māt Amurri inūma rābiṣ šarri ittinu u ana šâšu nušpuru ul nušpuru ana kâta Ummahnu u mutši Milkuru amat Beltu-ša-Gubla u libluṭ šarru adi amat Belti ina x x-na ina qāt rabî ana Beltu-ša-Gubla
