atae/stat3/P514323
kunuk Zabi-x mār Kiṣir-Adad kunuk Menase Ṣurraya bēl ša-šīmi tadāni   ša-šīmi uradšunu uppišma Aššur-šezibanni ina libbi 1 manā 3 šiqil ṣarpi ilqi kaspu gammur tadin ša-šīmi šuātu uppuš laqqi zarip tadin kaspu gammur tadin tuāru dēnu dabābu lāšu mannu ša ina urkiš ina matēme lū amēlē annūte lū marʾēšunu lū mār marʾēšunu lū šaknušunu lū qurbušunu lū ahušunu lū mār ah abišunu lū bēl ilkišunu ša dēnu dabābu issi Aššur-šezibanni marʾēšu mār marʾēšu ubtaʾʾūni mā ša-šīmi apaṭṭar Aššur Šamaš Bel Nabu lū bēl dēnīšu 1 manā ṣarpu 1 manā hurāṣu ana Mullissu iddan 2 sissê paṣūti ana šēpē Aššur irakkas kaspu ana ešrāte ana bēlīšu utâra ina dēnīšu idabbubma lā ilaqqi Kiṣir-Aššur mār Mannu-ki-Aššur ša-bēt-kimahhi urkīu ša ša-šīmi  šību Bisuʾa šību Aššur-šimanni šību Remtu šību Ša-kabil šību Aššur-isseʾa šību Ilutu-Aššur šību Ṭab-bet-Aššur šību Abu-ṭaba šību Ṭab-Aššur šību Mukin-Aššur šību Irsu-ilani šību Nabu-amtu-eṭir ṭupšarru Addaru limmu Bulluṭ Aššur-ma-x urdu ša Aššur ša Issar ša Arbail šû ammar eddinūni ana Aššur ana Issar ša Arbail niddan
