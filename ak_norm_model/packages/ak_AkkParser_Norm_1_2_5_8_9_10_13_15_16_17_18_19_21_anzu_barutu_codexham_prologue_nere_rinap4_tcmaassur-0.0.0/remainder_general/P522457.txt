atae/rfdn17/P522457
{NA₄}KIŠIB {m}sa-la-ma-a-nu DUMU {m}ha-di-x-x x EN ARAD SUM-ni   {m}{d}U.GUR-DU₃ ARAD-u-šu₂ ša {m}sa-la-ma-nu u₂-piš-u-ma {m}GIN-aš-šur TA {MI₂}am-me-eʾ ina ŠA₃-bi 01 MA.NA 02 GIN₂ 1/2 KUG.UD ina 01 ma-ne₂-e ša₂ gar-gar-mis TA IGI {m}sa-la-ma-a-ni iš-ši il-qi₂ kas-pu gam-mur ta-di-ni tu-a-ru de-nu DUG₄.DUG₄ la-a-šu man-nu ša₂ ina ur-kiš ina ma-ti-ma lu-u {m}sa-la-ma-a-nu lu-u DUMU.MEŠ-šu₂ lu-u DUMU-DUMU.MEŠ-šu₂ lu-u PAB-u-šu₂ lu-u DUMU-PAB.MEŠ-šu₂ lu-u mu-mu la GUR ša de-e-nu DUG₄.DUG₄ TA {m}GIN-aš-šur TA {MI₂}am-me-eʾ TA DUMU.MEŠ-šu₂-nu DUMU-DUMU.MEŠ-šu₂-nu ub-ta-u-ni i-qa-bu-u-ni ma-a ARAD a-pa₂-ṭar aš-šur {d}IM EN {d}PA lu-u EN-de-ni-šu₂ kas-pu a-na 20.MEŠ ana EN-šu u-GUR ina la de-ni-šu₂ i-da-bu-bu-ma la i-laq-qi₂ ṣib-tu₂ be-ni sa-ar₂-tu ana kal-la MU.AN.NA.MEŠ {ITI}AB UD-18-KAM₂ lim-mu {m}NU-MAN-E  IGI {m}mu-še-zib-aš-šur A {m}U.GUR-x IGI {m}sa-gib₂-aš-šur A {m}EN-ZU IGI {m}IGI-aš-šur-la-mur IGI {m}man-nu-ka-i-DINGIR A {m}DINGIR-a-x+x IGI {m}na-bu-u-a 0 IGI {m}zi-zi-i IGI {m}ah-x+x-x x IGI {m}man-x-x x-x pu-u-tu₂-hu i nab ti 01 ṣi {URU}ia-si-AN TA IGI {m}DINGIR-hi-ra-ri i-na-ši
