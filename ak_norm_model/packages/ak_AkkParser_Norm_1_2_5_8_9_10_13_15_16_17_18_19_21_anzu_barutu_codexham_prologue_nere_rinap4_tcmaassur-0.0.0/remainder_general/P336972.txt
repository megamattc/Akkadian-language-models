atae/stat2/P336972
{NA₄}KIŠIB {1}a-u₂-u-a DUMU {1}tap-na-ah-ti   {MI₂}{d}NIN.LIL₂-ha-am-mat DUMU.MI₂-su ša {1}pa-ab-ba-a-u₂ {LU₂}DIB-ANŠE.KUR.RA ša₂ {d}15 ša₂ {URU}arba-il₃ a-na {1}a-u₂-u-a a-na MI₂-ti it-ti-din 01 GIN₂ 1/2 GIN₂ KU₃.BABBAR kas₄-pi ša₂ DUMU.MI₂-šu₂ la e-zir 1/3 MA.NA KU₃.BABBAR ba-aš₂-lu 02 {TUG₂}ur-na-te GADA 04 {TUG₂}kun-dar-a-ša₂-ni 01 {TUG₂}ur-nu-tu₂ SIG₂ 02 {TUG₂}ur-nu-tu be₂-te 01 {TUG₂}mu-qa-ṭu-tu₂ be₂-te 01 {TUG₂}mu-qa-ṭu-tu₂ SIKIL 01 TUG₂ SIG₅ KI.MIN 01 {TUG₂}na-aṣ-bu-tu₂ 02 {TUG₂}hu-zu-na-te 01 {GADA}pa-zi-ib-du 02 x x x x 01 mu-na-qi-tu₂ URUDU x x x x-ra-ka-tum GADA 01 {GIŠ}ša₂-ka-a-bi x x x x PAB an-ni-u na-du-un-nu-u {1}pa-ab-ba-a-u a-na {MI₂}{d}NIN.LIL₂-ha-mat DUMU.MI₂-šu₂ i-ti-din x x E₂ {1}a-u-e x x x x x x ina še-er-te ina li-di-iš lu-u {1}pa-ab-ba-a-u lu-u DUMU-MEŠ-šu₂ lu-u DUMU-PAB-MEŠ-šu₂ lu-u {LU₂}ša₂-kan-šu₂ lu-u me-me-ni-šu₂ ša de-e-nu DUG₄.DUG₄ TA {1}a-u-a il-lak-an-ni i-da-bu-ub-u-ni aš-šur {d}UTU lu EN-de-ni-šu₂ 01 MA.NA KU₃.BABBAR 01 MA.NA KU₃.GI ana {d}NIN.LIL₂ SUM-an {1}a-u₂-u-a ina ŠA₃-bi la qur-ub aš-šur {d}UTU lu-u EN-de-ni-šu₂ a-de-e ša LUGAL ina ŠU.2-šu₂ lu-u-ba-ʾi-u ša {1}a-u-u₂-a lu-u ŠEŠ-MEŠ-šu₂ lu-u {LU₂}ša₂-kan-šu₂ lu-u me-me-ni-šu₂ ina UGU {MI₂}{d}NIN.LIL₂-ha-mat la i-šal-liṭ še-lu-tu₂ ša {d}15 ša arba-il₃ ši-i man-nu i-bal-kat₃-u-ni aš-šur {d}UTU lu EN-de-ni-šu₂ a-de-e ša LUGAL ina ŠU.2-šu₂ lu-ba-ʾi-u IGI {1}hi-pir-ra-a-u GAL-LUNGA₂ IGI {1}ki-ṣir-aš-šur {LU₂}SANGA GAL E₂-x x IGI {1}{d}U.GUR-AŠ {LU₂}SANGA E₂-x x IGI {1}{d}AMAR.UTU-MAN-PAB {LU₂}SANGA x IGI {1}{d}U.GUR-MAN-PAB {LU₂}na-ši-u₂ x+x IGI {1}tu₂-ta-ki-ha-ma A {1}ta-a.a IGI {1}ra-ah-pa-u x+x x IGI {1}15-DINGIR-a.a IGI {1}ap-tah-ar₂-x IGI {1}ARAD-DINGIR IGI {1}bal-liṭ-su IGI {1}{d}PA-taq-bi-GIŠ {ITI}GAN UD-20-KAM₂ lim-mu {1}PA-PAB-MEŠ-SUM {URU}x x man-nu ša a-na man-nu i-ma-gi-du-u-ni 10 MA.NA KU₃.BABBAR SUM-an šum₂-ma MI₂ ša₂-ni-tu₂ ina UGU-hi e-ta-haz 05 MA.NA KU₃.BABBAR ina UGU na-du-ni-ša₂ i-ša₂-kan SUM-an
