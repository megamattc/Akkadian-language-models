aemw/amarna/P271108
Rib-Addi ištappar ana bēlišu šar mātāti šarri rabî Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut inūma yištapruna šarru bēliya ana yâši uṣurmi ramānka mīnu yinaṣṣiranni amur abbūtiya amīlū maṣṣarti šarri ittišunu u balāṭ šarri elišunu amur anāku ul balāṭu amīlū maṣṣartu ištu šarri ana yâši u annû inanna nukurtu dannat eliya qabû mārū ʿAbdi-Aširta ana habirī u amīlī ša ītepšū mīnum itti Rib-Addi u milik ana ardika u ana ālika aqbâ x MA TI x   x-x-a x-x ša x-ti-ri-x aštappar ana ēkalli uššir ṣābī piṭṭāti ul laqû ina ūmi mātāti ana šarri u annû inanna yišme šarru awâte ardišu u yuwaššira ṣābī piṭṭāti yilqû māt šarri ana šarri u šupših amīlī hazannī šarri ina mātāti ul tudâkū kīma kalbi u qālāta šanītam x kīamma nukurtu dannat magal eliya di-ni-x-te mimma x-ti {lu₂.meš}x x-x-la u x-ti uššira {lu₂.meš}x šumma irâm x ana ardišu u x ana šâšu x
