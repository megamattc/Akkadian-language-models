aemw/amarna/P271000
ana šarri bēliya ilāniya ŠamašORŠapšuORŠimige-ya qibima umma Šuwardata ardika epri ša šēpētika ana šēpēt šarri bēliya ilāniya ŠamašORŠapšuORŠimige-ya sebîšu sebʾettān amqut šarru bēlī yušširni ana epūš nukurti ina Qelte ippuštī nukurta šalmat ana yâtiya šutērat āliya ana yâtiya eli manni ištappar IR₃-Heba ana amīlī Qelte leqâmi kaspī u alkūni ana arkîya u yīde šarru bēlī inūma ilteqe āliya IR₃-Heba ištu qātiya šanītam yištāl šarru bēlī šumma ilteqe amīla ū šumma ištēn alpa ū šumma imēra ištu muhhišu ū kittūšu šanītam Labʾaya mīt ša yilteqû ālāninu u anumma Labʾaya šanû IR₃-Heba u yilteqû ālāninu u yīde šarru ana ardišu eli ipši annî u lā eppušu mimma adi yušuterru šarru awāta ana ardišu
