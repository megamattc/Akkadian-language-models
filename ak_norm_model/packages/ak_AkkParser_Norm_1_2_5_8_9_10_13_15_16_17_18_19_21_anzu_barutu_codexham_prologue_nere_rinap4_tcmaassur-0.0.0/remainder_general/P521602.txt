borsippa/P521602
Ina-Esagil-belet mārtani ša Nabu-belšunu mār Naggaru alti Nabu-šumu-ukin māršu ša Kudurru mār Ilšu-abušu ana Nabu-nadin-šumi māršu ša Mušezib-Marduk mār Ibnaya kīam taqbi umma Nabu-šumu-ukin māršu ša Kudurru ana aššutu iršanima māru u mārat ina bītišu lā arši ina šatti 3-KAM Nabonidus šar Babilu Nabu-šumu-ukin muta 2 sellē ša x x u šalšu selli immeru ginû pāni Nabu tardinnu ša šēri Simanu ūm 5-KAM Ululu ūm 30-KAM isqu ṭābihūti Ezida bīt Nabu u šitta qātān ša šihṭu Simanu ūm 28-KAM u mimmušu mala bāšû iknukku u ušadgil Nabu-šumu-ukin muta ana šīmtu illikma kurummatū ina bītia lā ibašši isqu šâšu leqima kaspa šīm isqiya abulanni Nabu-nadin-šumi ana Ina-Esagil-belet išmema 1/2 manā kaspi šīm 2 sellē u šalšu ša sellebi immeru ginû Nabu tardinnu ša šēri isqu ṭābihūti Ezida bīt Nabu u šitta qātān ša šihṭu Simanu ūm 28-KAM ana Ina-Esagil-belet iddin Ina-Esagil-belet kaspa šīm isqišu ina qātī Nabu-nadin-šumi eṭirat ṭuppa ša isqu ṭābihūti ša Nabu-šumu-ukin mutsu iknukuma iddinuš kūm 1/2 manā kaspi pāni Nabu-nadin-šumi ana ūmu ṣâtu tušadgil  ina kanāk ṭuppa šuātu  mahar Balassu māršu ša Nabu-ahhe-iddin māru Pa-ših Nadin māršu ša Nabu-eṭer-napšati mār Ahiyaʾutu Nabu-iqbi māršu ša Bel-iqiša mār Mallahu Marduk-šumu-uṣur māršu ša Mušallim-Marduk māru Šugandu Nabu-šumu-iddin māršu ša Nabu-kešir mār Ahiyaʾutu ṭupšarru Nabu-šumu-ukin māršu ša Nabu-x mār Huṣabu Borsippa Ayyaru ūm 13-KAM šanat 7-KAM Nabonidus šar Babilu kunuk Nabu-šumu-ukin ṭupšarru kunuk Nabu-šumu-ukin ṭupšarru
