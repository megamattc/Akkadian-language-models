atae/rfdn17/P522458
{NA₄}KIŠIB {m}a.a-PAB.MEŠ DUMU {m}ha-nu-nu EN {LU₂}TUR SUM-ni   {m}ia-di-il ARAD-šu₂ 04 ru-ṭu ša {m}a.a-PAB.MEŠ DUMU {m}ha-nu-ni u₂-piš-ma {m}aš-šur-KUR-LAL ina ŠA₃-bi 16 GIN₂ KUG.UD il-qi₂ kas-pu gam-mur ta-din {LU₂}TUR šu₂-a-tu₂ up-pu u TI za-ar-rip TI tu-a-ru de-e-nu DUG₄.DUG₄ la-aš₂-šu man-nu ša₂ ina ur-kiš ina ma-te-me i-BAL-ni i-di-bu-u-ni ma-a ARAD a-pa-a-ṭar₂ aš-šur LUGAL EN-de-ni-šu₂ a-de-e ša LUGAL ina ŠU-šu lu-u-ba-ʾi-u 05 MA.NA KUG.UD SUM-an ina de-ni-šu₂ DUG₄.DUG₄-ma la₃ TI ṣib-tu₂ be₂-e-ni a-na 01-me UD-me sa-ar-tu₂ kal₃ MU.AN.NA.MEŠ  IGI {m}pu-ša-a.a IGI {m}zi-da-a-nu PAB-šu₂ IGI {m}SU-i IGI {m}qi₂-bit-aš-šur IGI {m}BAD₃-aš-šur IGI {m}aš-šur-MU-AŠ IGI {m}RUG-i A.BA {ITI}DU₆ lim-mu {m}EN-E {LU₂}GAR.KUR {URU}tuš-ha-an
