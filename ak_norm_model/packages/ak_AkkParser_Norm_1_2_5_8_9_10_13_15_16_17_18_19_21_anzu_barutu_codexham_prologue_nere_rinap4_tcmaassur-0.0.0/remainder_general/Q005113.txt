cmawro/cmawr2/Q005113
ana bulluṭ murṣī kalāma ša amēlūti itti bārî u šāʾili dīnšu lā iššer lū ina ikribi lū ina lipit qāti lū ina nēpešti bārûti lū martu ḫalqat lū ubānu ḫalqat lū šīrī ḫaṭûti ibbašûšum-ma šū ina lā edê īkul lū idātu ittātu lemnētu bašâ lū kimilti ili u ištari elīšu bašât šumma Lugalurra antašubbû bennu Lugalamašpaʾe šuʾinannakku sanḫulḫazû kišpū ruḫû rusû ina zumrīšu bašû ana napḫar murṣī šunūti ina zumrīšu nasāḫim-ma amēli bulluṭi  DÙ.DÙ.BI ina qiddat ūmi egubbâ tukān ana libbi egubbê bīna maštakal suḫušša x kaspa ḫurāṣa sāmta uqnâ erēna x kikkirâna peṣâ šamna šaman-rūšti dišpa ḫimēta zēra tanaddi ina kakkabi tušbāt  ina šēri ina ṣēri ašar šēpu parsat qaqqara tašabbiṭ mê ellūti tasallaḫ šalāšat paṭīrī ana Ea Šamaš u Asalluḫi tukān suluppī sasqâ tasarraq miris dišpi ḫimēti tašakkan adagurra tukān nignak burāši tašakkan šikara tanaqqi niqâ tanaqqi imitta ḫimṣa u šumê tašakkan marṣa šaḫḫâ tulabbaš x x x x x idīšu ana arkīšu utār x  x x x x x x 
