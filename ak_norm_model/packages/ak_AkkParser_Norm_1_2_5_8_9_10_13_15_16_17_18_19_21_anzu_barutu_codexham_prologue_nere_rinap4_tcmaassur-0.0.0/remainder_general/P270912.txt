aemw/amarna/P270912
ana šarri bēliya šāri balāṭiya umma Ammu-nira ardika u ipiri ša 2 šēpētika ana šēpēt šarri bēliya 7 u sebʾettān amqut šanītam  išteme awâte ṭuppi ša uštēbillanni šarru bēliya u endum išteme awâte ṭuppi šarri bēliya u yihdi libbiya u innammurū 2 īnāya magal  šanītam anumma naṣrāku magal u uṣṣuru āl Biʾrutu ana šarri bēliya adi kašādi ṣābī piṭṭāti šarri bēliya  šanītam ana amīl Gubla ša ibaššâ ittiya anumma inaṣṣarušu adi yimluku šarru ana ardišu šanītam yilmad šarru bēliya ipiš ahišu ša ibaššâ ina Gubla inūma nadan mārī ša Rib-Addi ša ibaššû ittišu ana amīlī arnûti ša šarri ša ina māt Amurri  šanītam anumma šūširāku qadu sisîya u qadu narkabātiya u qadu gabbi mimmî ša ibaššâ ittiya ana pāni ṣābī piṭṭāt šarri bēliya  šanītam ana šēpēt šarri bēliya 7 u sebʾettān amqut  
