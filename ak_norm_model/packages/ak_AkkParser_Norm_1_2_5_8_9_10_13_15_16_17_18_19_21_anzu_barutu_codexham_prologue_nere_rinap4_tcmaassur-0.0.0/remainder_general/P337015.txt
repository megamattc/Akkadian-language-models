atae/stat2/P337015
{NA₄}KIŠIB {1}ARAD-aš-šur {NA₄}KIŠIB {1}pu-ṭi-hu-ta-pi-ša₂ EN E₂ ta-da-ni   E₂ GIBIL ša₂ {1}ARAD-aš-šur a-na gi-mir-te-šu₂ SIG₄-MEŠ-šu₂ gam-mur-a-te a-di {GIŠ}IG-MEŠ-šu₂ EN GIŠ.UR₃-MEŠ-šu₂ gab-du E₂ {1}bur-ki-bu gab-du E₂ {1}ku-ul-ah-ta-u-a gab-du KASKAL-MAN mu-še-ṣi-u gab-du hi-ri-ṣi ša URU.2 gab-du {URU}BAD₃ x ri E₂ HA.LA šu₂-a-tu₂ {1}ARAD-aš-šur DUMU {1}pu-ṭi-hu-ta-pi-ša₂ u₂-piš-ma {1}KA₂.DINGIR.RA{KI}-a.a i-na ŠA₃-bi 02 1/2 MA.NA KU₃.BABBAR i-na MU.AN.NA a-di 01 ANŠE 3 BAN₂ {ŠE}BAR TA IGI {1}ARAD-aš-šur A {1}pu-ṭi-hu-ta-pi-ša₂ il-qi₂ kas-pi gam-mur ta-din E₂ HA.LA šu-a-tu₂ zar-rip laq-qi tu-a-ru de-e-nu DUG₄.DUG₄ la-aš₂-šu₂ man-nu ša ina še-er-te e-li-di-iš i-za-qu-ba-ni GIL-u-ni lu-u {1}ARAD-aš-šur lu-u DUMU-MEŠ-šu₂ lu-u DUMU-DUMU-MEŠ-šu₂ DUMU-PAB-šu₂ DUMU-PAB-AD-šu₂ lu-u {LU₂}ha-za-nu-šu₂ LU₂ ma-ma-nu-šu₂ lu-u {LU₂}GAL-ki-ṣir-šu₂ EN.NAM URU-šu₂ de-e-nu DUG₄.DUG₄-bu TA {1}KA₂.DINGIR.RA{KI}-a.a lu-u DUMU-MEŠ-šu₂ lu DUMU-DUMU-MEŠ-šu₂ lu-u DUMU-PAB-šu₂ lu DUMU-PAB-AD-šu₂ ma-a E₂ HA.LA la ta-din kas-pi la gam-mur la ta-din 01 MA.NA KU₃.BABBAR LUH 01 MA.NA KU₃.GI sak-ru ina bur-ki {d}NIN.LIL₂ a-šib-bat E₂.ŠAR₂.RA GAR-an kas-pi a-na 10-tu₂ a-na EN-šu₂ GUR-ra a-na de-ni-šu₂ DUG₄.DUG₄ la TI-qi {d}aš-šur {d}ša₂-maš {d}EN u {d}AG {d}15 ša₂ arba-il₃ lu-u EN-de-ni-šu₂  IGI {1}pi-na-ia-u-a GAL-50 IGI {1}ra-ah-pi-u-a-aʾ x x x x {LU₂}GAL-ki-ṣir IGI {1}hur-a-ṣi {LU₂}si-x+x x+x li IGI {1}{d}ŠU₂-MAN-PAB {LU₂}I₃.DU₈ IGI {1}ig-la-a 0 {LU₂}A-SIG pi-ri x IGI {1}bur-ki-bu {LU₂}mu-ṣur-a.a IGI {1}bu-ti-na-ah IGI {1}qi-ša-a.a IGI {1}hat-pi-na-pi IGI {1}za-te-u₂-bat-te IGI {1}ki-ṣir-aš-šur IGI {1}hur-a-ṣi A {1}TAR-hur-si IGI {1}ma-ur-mu-qu {LU₂}ha-za-nu ša₂ A-MAN DUMU {1}15-I IGI {1}U.GUR-AŠ I₃.DU₈ ab sa pi ri IGI {1}pi-ze-eš-hur-da-a.a mu-kil-a-pa-MEŠ {ITI}DU₆ UD-01-KAM₂ lim-mu {1}{d}PA-sa-gib₂ {KUR}la-hir šum-ma EN-ha-bul-li-šu₂ e-li-a {1}KA₂.DINGIR.RA{KI}-a.a ina ŠA₃-bi qur-bu {NA₄}KIŠIB-šu₂ {1}pi-na-ia-u GAL-50-šu₂ 01 GIN₂ KU₃.BABBAR it-ti-din
