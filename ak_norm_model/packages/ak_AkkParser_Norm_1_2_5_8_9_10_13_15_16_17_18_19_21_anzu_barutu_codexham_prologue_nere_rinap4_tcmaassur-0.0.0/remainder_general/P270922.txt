aemw/amarna/P270922
ana Namhurya mār ŠamašORŠapšuORŠimige bēliya umma Akizzi ardikama sebîšu sebîšu ana šēpēt bēliya amqut  bēlī aradka anākuma baliṭ u lā mīt mīt anāku ana ša bēliya u inanna bēlī ardu ša bēliyama ina ašri annîm u inanna ina ašri annîm aradkama ša bēliya anākuma u inanna Aiṭuggama šar māt Hatte ana muhhiya ušeṣṣi u qaqqadiya ubaʾʾašu  u inanna Aiṭuggama ana yâši ištapar u iqtabi alkammi itti yâši ana ša šar māt Hatte u aqtabi anāku kī anāku allak ana ša šar māt Hatte anāku ana ša bēliya šar māt Miṣri aštapar u x-x-x ana ša šar māt Hatte  bēlī x u mātu annû x u šumma x u bēliya kīma arhiš liwaššeršu u lillikam ana muhhi Aiṭuggama kīmê bēliya x pānūka ipallah u māt Upi ibballakat ana ša bēliya  bēlī HadduORTeššub-nerari šar māt Nuhašše ana ša māt Hatte qadu Aiṭuggama nukurtu ša bēliya ardu HadduORTeššub-nerari u māt Nuhašše mātu ša abbīšu bēlī illikam Aiṭuggama u māt Upi mātātu ša bēliya iṣbatšunu u ilteqešu bītu ša Birwaza u ilteqešu 2 meʾat kakkaru x u ilteqešu 3 meʾat kakkaru x u ilteqešu 1 meʾat kakkaru x gabba ištu bītu ša Birwaza  bēlī išakkanū Teuwatti Labana u Arzauya Ruhizzi ana pāni Aiṭuggama u māt Upi mātātu ša bēliya ina išātāti išarripšu  bēlī kīmê anāku ana šarri bēliya araʾʾam u kīam šar māt Nuhašše šar māt Niyi šar māt Zinzar u šar māt Tunanab u annûtti gabba šarrānu ana ša bēliya ardūšu  kīmê ileʾʾe šarru bēliya u ittaṣṣi u šumma šarru bēliya lā ittaṣṣi u bēliya ṣābī piṭṭāti liwaššer u lillikam ištu mātu annû kīmê bēlī šarrānu annûtti ardūšu rabî ša bēliya u mīnummê qīšātišunu liqbi u liddinūni  bēlī šumma mātu annû ištu libbi bēliya iššakkan u ṣābī piṭṭāti bēliya liwaššer u lillikam u mārū šiprišu ša bēliya ikšudūni  bēlī šumma Arzauya Ruhizi u Teuwatti Labana ina māt Upe ašbū u Taššu ina māt Amqi ašbu u lū īdešunu bēliya enūma māt Upe ša lā bēliya ina ūmišamma ana Aiṭuggama išapparūni u kīam iqbûni alkammi u leqemi māt Upe gabbamma  bēlī kīmê Dimašqi ina māt Upe ana šēpētika kadihu u kīam Qaṭna ana šēpētika kadihuleš u bēliya ana pāni mār šipriya balāṭa irrišū kīmê lā palhakku ana pāni ṣābī piṭṭāti ša bēliya enūma ṣābī piṭṭāti ša bēliya kīmê uwaššaranni u irrubū ina Qaṭna
