cmawro/cmawr2/Q005087
x x pāris purussê x dāʾin dēn māti x x šānina nakru šū igrânni-ma x šalamtī iddī-ma eli pagrīya ṣilla u ṣulūla ul iškun x x pagrīya u tabāk dāmīya ana suppîka x x  pagaršunu addī-ma ina eperi aktum ṣilla u ṣulūla ina muḫḫīšunu aškun ana lā suppîka u lā sullîka aklāšunūti ša anāku dabābšunu lā īdû ilūtkunu rabītu īdû usappûkunūši usallûkunūši ana šubbur kakkīya ana tabāk dāmīya supûšunu sulûšunu lā tamaḫḫarā ikribšunu lā taleqqâ dabāb ummān-maʾda pirṣāte maʾati lā tešemmâ akalīšunu lā takkalā mêšunu lā tašattâ qutrēnīšunu lā tamaḫḫarā lū ina arrātēšunu lū ina kišpīšunu lū ina ruḫêšunu lū ina rusêšunu lū ina tukulti ilūtīšunu kakkūya lā uštabbarū lā urtassû lā ikkammû x lā itabbalū ušarriḫkunūši ukabbitkunūši sissiktakunu ṣabtāku x nīš ramānīkunu zakrātunu x nīš Ellil u Ninlil taʾâtunu x nīš kakkīšu taʾâtunu x lītu attūyā-ma lā ša nakirī  x x ibarriqū ana lemnūti  x ša kīma nabli iqammûšunūti x ina tāḫāzi ana arkīšu lā itarru  x dāmīšunu ana šatê pîšunu petû  x x--šunu kīma imbari ušazbilū  x imḫur-ešrā tušašša x lītu attūyā-ma lā ša nakirī x kakki nakirīya x Nergal u Ereškigal x kakkīšunu tax x nu uš x x lū damiq-ma narbîkunu lušāpi dalīlīkunu ludlul  x tušaqba  ÉN mušītu puluḫtu līlâti šalāš maṣṣarātu ša mūši ērātu naṣrātu lā ṣālilātu ana ēri ṣalli purussâ tanaddinā anāku annanna mār annanna ša ilšu annanna ištaršu annannītu mušītu kallātu puṣṣuntu ina qibīt x Ištar šēp lemutti ana mātīya pursī annītu tušaqba  DÙ.DÙ.BI ašar šēpu parsat qaqqara tašabbiṭ mê ellūti tasallaḫ ana maḫar Sîn paššūra tašakkan nignak burāši tašakkan suluppī sasqâ tasarraq x ša qēmi ina muḫḫi paššūri teṣṣer ṣalam x teppuš-ma qulmâ ina qāt imittīšu tušamšāšu x ša amēlūti šumšu ina naglab šumēlīšu tašaṭṭar x nakirīya šumšu tašaṭṭar šaḫâ peṣâ ina patri taṭabbaḫ-ma dāmīšu ina kāsi tamaḫḫar rubû dāmī šaḫî ana šūti iltāni šadî amurri itabbak-ma x mašak šaḫî peṣî ša ṭabḫu x x talappat patra u ṣalma ana libbi tašakkan x x ina ṭīdi takannak ina kunuk x tabarram rubû qāssu eli mašak šaḫî išakkan-ma x suḫrā duppirā iqabbi x uḫūli qarnānî gaṣṣi qātīšu ina mê x x--ya ina muḫḫīka ašḫuṭ x ana miṣir māt nakirī izzibšu x nakirū ana māti ul errubū  x x imbuʾ tâmti x x x x  x x x
