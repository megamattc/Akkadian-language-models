ribo/babylon7/Q005599
arqa dēšûtim lalâ musarrê inba ruššûti šumuh ṣippati suluppī asnê uribtī muzīqī billatu damiqti himētu muttāqu šizbī ulû šamnu ašnan ruššâ labku nāšu karānu elli karānu Izallum Tuʾim Ṣimminu Hilbuna Arnabanu Suhu Bit-Kubati Akšak Bitati paššuri Marduk u Zarpanitum bēlēya eli ša pānim uṭahhid ana Šamaš dayyānu ṣīri šamê u erṣetim mušaškin šīr damqu ina têrtiya Edikukalama bīssu ša Babili eššiš ēpuš Ekitušgarza bīt Belet-Eanna ša tubqāt dūru ana Belet-Eanna bēlti ṣīrti qābâti damqātiya ina Babili eššiš ēpuš ana Gula rubāti ṣīrti āšibat Esabad muṭibbat šīrīya nāṣirat napištiya šamê musukkannu iṣṣi dārâm hurāṣi ruššî ušalbišma x x x nišī qereb Labnanu aburriš ušarbiṣma mugallitu x x x x x x x x x x x x x x x x
