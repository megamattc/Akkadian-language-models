aemw/amarna/P271207
Rib-Addi ištapar ana bēlišu šar mātāti šarri rabî šar tamhāra Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut šanītam damiq ina pāni šarri ša kīma AdduORBaʿluORTeššub u ŠamašORŠapšuORŠimige ina šamê ibašši u tīpušūna mārū ʿAbdi-Aširta kīma libbišunu laqû sisî šarri u narkabāti u nadnū amīlī kiṣri kiṣri u weʾīma ana māt Subari ina lūqi ina ūmī ša manni apiš ipšu annû inanna yuqabbû awâtu šārūtu ina pāni šarri ŠamašORŠapšuORŠimige anāku arad kittika u awāta ša īde ū ša ešteme ašpuru ana šarri bēliya mīyami šunu kalbu u tizzizzūna ina pāni ṣābī piṭṭāti šarri ŠamašORŠapšuORŠimige aštapar ana abika u yišme awâteya u yuwaššira ṣābī piṭṭāti ul laqi ʿAbdi-Aširta ana šâšu šanītam šumma amīlū hazannūtu lā nadnū pānīšunu ana muhhišunu u kīnanna dannū šunu u amīlū miši tubbalūna hišihtašunu u kīnanna lā palhū rabâ inūma laqû sisî u dannū ina pānīšunu inūma nīde u dannū u niqbi ana šarri dannūmi allû lā tileʾʾûna inūma ušširtī 2 amīla mār šipri ana Ṣumura u ukalli amīlī annû ana šutēr awāti ana šarri šanītam ana mīni tišmûna amīlī šanûtu mūša tubbalūna u mūša tuterrūna amīlī mār šipri ša šarri ištu pāni kalbi šumma libbi šarri ŠamašORŠapšuORŠimige ina ūmī tulqûna šanītam ul yaškun lumniya ina libbika u paṭar u amīlu annû alkū habirū ištu Ṣumura ana ṣabātišu u lā nadnātīšu u yišme šarru awâte ardišu u uššira 20 amīlī māt Meluhha 20 amīlī māt Miṣri ana naṣāri āla ana šarri ŠamašORŠapšuORŠimige bēliya arad kittika
