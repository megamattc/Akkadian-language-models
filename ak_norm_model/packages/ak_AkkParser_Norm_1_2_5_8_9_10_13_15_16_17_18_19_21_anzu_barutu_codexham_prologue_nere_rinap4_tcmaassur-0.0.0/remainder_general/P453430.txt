borsippa/P453430
ṭuppa ša isqāti ša Nabu-mukin-zeri māršu ša Aplaya mār Reʾi-alpi iknukkuma ana Nabu-šumu-ukin māršu ša Mušezib-Marduk mār Reʾi-alpi iddinu Nabu-šumu-ukin ina hūd libbišu 6 manā kaspi qīšta kūm isqāti šuāti ana Nabu-mukin-zeri māršu ša Aplaya mār Reʾi-alpi ittadin ina šatti 6 kur uṭṭati 1 pān 4 sūt šamaššammū arhi 5 pēmu elat Nabu-šumu-ukin adi ūmu balāṭ ša Nabu-mukin-zeri ana Nabu-mukin-zeri inamdin Amat-Mar-biti-uṣur qalli ša Nabu-mukin-zeri ša Nabu-mukin-zeri marru u qanṭuppi ina muhhi rittišu iddû u ana muhhi arhū uzakki'ušu Nabu-mukin-zeri ina hūd libbišu ana reʾitu ša arhū ana Nabu-šumu-ukin ittadin kurummatū u muṣiptu Nabu-šumu-ukin ana Amat-Mar-biti-uṣur inamdin ištēnâ gabarānê ilteqû mukinnu Nabu-ahhe-iddin māršu ša Nabu-zeru-ušebši mār Ilia Nabu-mukin-zeri māršu ša Zeru-Babili mār Nappahu Nabu-zeru-ušebši māršu ša Remut mār Nur-Papsukkal Gimil-Nabu māršu ša Šula mār Ilutu-bani Bel-eṭer māršu ša Nabu-zeru-ukin mār Miṣiraya Šamaš-iddin ṭupšarru māršu ša Nabu-mušetiq-uddi mār Reʾi-alpi Borsippa Šabaṭu ūm 2-KAM šanat 5-KAM Darius šar Babilu šar mātāti Amat-Mar-biti-uṣur adi ūmu balāṭu ša Nabu-mukin-zeri ana Nabu-mukin-zeri ipallah
