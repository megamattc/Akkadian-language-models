atae/durkatlimmu/X660044
NA₄.KIŠIB {m}ub-da-aʾ dnt ʾbdh mšx zy.gntʾ DUMU {m}u₂-ku-bi-iʾ Bel GIŠ.SAR.ME ta-SUM-ni E₂ 2 ANŠE GIŠ.SAR.MEŠ za-ku-u₂-tu₂ SUHUR {m}PAP-tab-ši SUHUR {m}x x x x SUHUR {m}x x x x u₂-piš-ma Šulmu-šarri ina ŠA₃-bi x 1/2 MA.NA KU₃.BABBAR TA {m}ub-da-aʾ il-qe kas-pi gam-mur ta-din GIŠ.SAR.MEŠ zar₄-pat laq-qe-at tu-a-ru de-ni DUG₄.DUG₄ la-a-šu₂ man-nu ša ur-keš ina ma-te-ma de-ni DUG₄.DUG₄ TA Šulmu-šarri u₃ DUMU.MEŠ-šu₂ ub-ta-u-ni kas-pi 3.MEŠ a-na EN.MEŠ-šu₂ GUR-ra ina de-ni-šu₂ DUG₄.DUG₄-ma la i-laq-qe  IGI {m}x x x x IGI {m}KAM-eš-aš-šur LU₂.GIŠ.GIGIR IGI {m}KALAG-a-ni IGI {m}hi-ba-la-li LU₂.SAG IGI {m}{d}PA-PAP-AŠ A {m}A-ia IGI {m}AMAR-su-ru KUR.hi-in-da-a-a IGI {m}man-nu-ki-arba-il₃ IGI {m}sa-u-lu IGI {m}mar-duk IGI {m}AŠ-PAP.MEŠ IGI {m}PAP-SU IGI {m}man-nu-A₂-la-DINGIR IGI {m}DI-mu-PAP.ME IGI {m}sa-ka-ni ITU.KIN lim-me {m}DUG₃-IM-{d}30 IGI {m}hu-za-lum dnt.ʾbdh
