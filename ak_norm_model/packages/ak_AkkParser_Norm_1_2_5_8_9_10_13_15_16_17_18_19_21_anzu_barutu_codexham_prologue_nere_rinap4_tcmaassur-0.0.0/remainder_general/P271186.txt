aemw/amarna/P271186
Rib-Addi iqbi ana šarri mātāti šarri rabî šar tamhāra Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut lū īde šarru bēlī inūma dannat nukurtu ša ʿAbdi-Aširta eliya anumma 2 āla ša irtīhū ana yâši yubaʾʾû laqâ ana šâšu šanītam mīnu šūt ʿAbdi-Aširta kalbu u yubaʾʾû laqâ kali ālān šarru ŠamašORŠapšuORŠimige ana šâšu šar māt Mittana ū šar māt Kaššê šūt inūma yubaʾʾû laqā māt šarri ana šâšu anumma inanna puhhir kali habirī eli Šigata u Ambi u laqāma šūt 2 āla annīta u dān yānu ašar irrubu amīlūtu ana šâšu ṣabat šadâ ša yipparsa u ušširanni 4 meʾat amīlī maṣṣarta u 30 tāpal sisî kīma arhiš anumma kīamma aštapru ana ēkalli u lā tuterruna awāta ana yâši ul kīma pānānu kali mātāt šarri šanāti tūṣânna ṣābū piṭṭāti ana dagāl mātāti u annuš inanna innepšat māt šarri u Ṣumura āl maṣṣartikunu ana habirī u qālāta uššira ṣābī piṭṭāti rabâ u tudappir ayyābī šarri ištu libbi mātišu u tinnepšu kali mātāti ana šarri šanītam attā bēl rabû ul taqâlmi ištu šipri annû 
