cmawro/cmawr2/Q005068
x x x addi qâ ana pîka x x x aṣbat x x anāku utēr idīka ana arkīka ana lā dabābi ša dibbīya x  DÙ.DÙ.BI ṣalam bēl dabābīka ša ṭīdi teppuš šumšu ina naglab šumēlīšu tašaṭṭar x šipta annīta šalāšīšu tamannu ina asīd šēp šumēlīka tasêršu x  ÉN Ea šar apsî tuklat Eridu bānû nēmeqi mušīm šīmāti muṣṣir uṣurāti muddiš Anunnaki rāʾim kibrātu yâši ardu pāliḫka raddāʾinni lišānātu ilu šarru kabtu u rubû zenû ittīya lišānātu raddāʾinni ḫāʾiru u ardatu šumruqū pānīya bulliṭanni-ma bēl nēmeqi dalīlīka ludlul usuḫ mimma lemnu ša zumrīya puṭur ḫiṭâtīya Ea šar apsî mimma lemni mala ikpudū upussu attā kipdī ša ikpudū tēri ana muḫḫīšunu lemnūtīya šūbir nāra x x ūbil kâši lemnūti x x ay iqrubanni ay ikšudanni x x lemnūti x ḫaṭûtu lā ṭābūtu ša ina zumrīya muḫranni-ma x x ilu šarru kabtu u rubû lišāqir pānīya x aradka naplisanni-ma bēl nēmeqi dalīlīka ludlul  x x puḫri puḫḫurū malû ḫubūru x x x x lemnūti ša raddūʾinni x x īnī-ma iraddadanni kimissunūti-ma ana makurri ṣaliltu ša ṭīdi ina kunuk šubî u šadânu bābšunu kunuk-ma x x atmâ ana mārat Ea bēl nagbi umma mārat Ea bēl nagbi bēl lemuttīya lū bēl lemuttīki bēl dabābīya lū bēl dabābīki bēl ikkīya lū bēl ikkīki bēl ṣerrīya lū bēl ṣerrīki bēl rīdīya lū bēl rīdīki x epšātaki lilteʾʾû tebâki litbû ašābki lūšibū ultu šaplâti ana elâti lā illâ ultu qiddati ana maḫirti lā illakū šillatu miqit pîšunu ultu libbīšunu u ḫašêšunu ana šaptīšunu ay īlâ TU₆ ÉN  KA.INIM.MA ana lišānāt raddādi  šiptu annītu sebîšu ana muḫḫīšunu tamannu ana makur ṭīdi takammis ina kunuk šubî u šadânu bābšunu takannak ana nāri tanaddi  DÙ.DÙ.BI sebe lišānāti ša ṭīdi teppuš ana makurri ša ṭīdi lišānāti takammis ṭīda makurra tarrim ina kunuk šubî u šadânu sebe lišānāti tubarram bāb makurri kī lišānātim-ma tubarram šiptu annītu sebîšu tamannū-ma ana nāri tanaddi lū ana būri ša īnāšu ša ereb šamši tanaddī-ma ana arkīka lā tappallas  šanîš ša pī tuppi šanê DÙ.DÙ.BI ṭīd kibrī nāri kilallē teleqqe makurra teppuš sebe u sebe lišānāti ša ṭīdi teppuš ṣalam kaššāpi u kaššāpti ša ṭīdi teppuš lišānāti u ṣalmī ana makurri tašakkan sebet u sebet akalī ṭīdi makurra turram ina kunuk šubî u šadânu bāb makurri takannak ubānšu ana muḫḫi itarraṣ-ma šipta sebîšu u sebîšu ana muḫḫi imannu teleqqē-ma tasaḫḫap arkīšu ÉN udug hul edin-na-zu-še₃ adi bābi kamî tamannū-ma zisurrâ bāba teṣṣer  nēpeša annâ ina ūmi 28.KAM ša Abi inneppuš-ma išallim  šumma amēlu ēkallašu ītanamdar ana dabābi libbašu lā inaššīšu amēlu šū kašip šaman latāki pašiš ina mūši ṭīda ina nāri takarriṣ ina pān eršīšu makurra ša ṭīdi šuātu teppuš nignak burāši tašakkan miḫḫa tanaqqi amēla tušakmas-ma kâm taqabbi  ÉN ša īpušanni uštēpišanni ina mīl nāri īpušanni ina mīṭi nāri īpušanni ana ēpišti epšīšu ana sāḫirti suḫrīšum-mi iqbû annītu makurraša kīma annītu ibbalakkitu kišpūšunu libbalkitūšunūti-ma ana muḫḫīšunu u lānīšunu lillikū tê ÉN  šipta annīta šalāšīšu tamannū-ma makurra tasaḫḫap ṣubātu ina zumrīšu išaḫḫaṭam-ma ana nāri inaddi zikurudû ana amēli u bītīšu ul iṭeḫḫe  šumma amēlu kala zumrīšu ikkalšu-ma saliʾ u qater rēš libbīšu iḫammassu x zērī ša maškani kasû ina mê šikari u šamni tušabšal taraḫḫassu išikti x urnû atāʾišu ḫašû ina šikari išatti arti libāri x ištēniš taḫaššal ina mê kasî talâš tatâr-ma tubbal taḫaššal tanappi ina lipî taballal taṣammid  x x {u₂}x aban gabê saḫlê x x kadabbedû ša pî x  x x pâšu takappar  x imḫur-līm imḫur-ešrā {u₂}x nuḫurtu x nīnû x ḫīpi eššu  x x ana dīni alākim-ma dīnīšu parāsi u šūšuri x x šaṭir-ma bari
