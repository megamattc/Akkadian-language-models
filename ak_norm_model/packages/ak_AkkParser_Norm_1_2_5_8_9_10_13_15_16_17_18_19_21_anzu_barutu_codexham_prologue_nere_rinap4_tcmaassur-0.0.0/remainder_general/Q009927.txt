ribo/babylon7/Q009927
biltum kabitti igisâ šummuhu bišitti mātitān hiṣbi kalâ dadmū Bel Marduk bēli yâti iqīpanni ana mahar Marduk bēli rabiʾu ilī bānîya u Nabium apilšu kīnim narām šarrūtiya x-šu x x Abul-Ištar x x-ri igāršu iqūpma x libnāti adkema x eli temmēnišu ukīnma x ullâ rēšāšu x Ištar-sakipat-tebišu ša Imgur-Enlil u Nemetti-Enlil abullāti kilallān abul nērebi masnaqti ilī abul Babili šadilti ina agurri uqnî elleti x x qerbušša x-x ša is tug ma₂ x-x-ti x ana ṣulūliša ušatriṣ dalāt erēni tahlupti siparri x ertettišināti rīmī erî ekdūtum u mušhušši šēzuzūtim ša mešrêti puggulū šukbutu minâtim x karpassa qaranāšun x ušziz x lipit qātīya ana damiqtim hadîš naplisma balāṭam dariʾa adi šebê littūti šarrūtu lā šanān kussû damiqti šuršudu šumqutu nakiri kašādam mātu ayyābi ana širikti šurkam ana dāriʾātim ina qibītika kitti ša lā šupêl x bišitti mātitān x hiṣbi kal dadmū x ušēribā ana mahrika
