cmawro/cmawr1/Q004234
šumma amēlu šerʾān imitti u šumēli uštabbalū dāma ina pîšu x x miḫḫa šalāšat ūmī illakū ana amēli šuāti ana maḫar Ereqqi ipšū epšūšu ana ešeret ūmī īrik-ma imât qāt zikurudê imât ana qāt zikurudê eṭērīšu ina mūši ina kamāš šēpi šutukka ina ūri ana maḫar Ereqqi tanaddi ina libbi šutukki urigalla ana šārī erbetti tuzaqqap agubbâ tukān zisurrâ itâtīšu teṣṣer libbi šutukki tabarra uqnâti qaran urigalli tullaḫ amēlu ṣubāta zakâ iltabbaš imittašu āšipu iṣabbat-ma ana libbi šutukki ušerrebšu x napṭara tasaḫḫap-ma suluppī sasqâ tasarraq x 1 qa karāni 1 qa mê tukān ana maḫar Ereqqi x umma šū-ma dayyānāti dīnī dīnī purussâya pursī ē tamḫurī upīšē lemnūti ina qibītīki x x iqabbī-ma maqqītu x x ana amēli ul iṭeḫḫûšu x  šumma amēlu binâtūšu ittanašpakā x libbašu iʾtanâš ītanarru x asīd imittīšu uzaqqassu ana amēli šuāti ipšū epšūšu iballuṭ ana ipšī lemnūti ana amēli šuāti lā ṭeḫê mê kalla tumallā-ma ana ṣillīšu ša libbi kalli kīam iqabbī-ma umma šū-ma attā ṣillī attā bāštī attī lamassī x attā ṣillī rabû attā šēdī ē tamḫur kišpī ē tamḫur upīšī ē tamḫur šaggaštu ē tamḫur nakās napišti x ē tamḫur upīšī u riksī lemnūti attā yāʾu anāku kû mamman ay ilmadka u mimma lemnu ay iṭḫiakka ina qibīt Ea Šamaš Marduk u rubāti Bēlet-ilī kīma anniam taqtabû x x x gaṣṣa ana marāqīšu x x x tabbi x
