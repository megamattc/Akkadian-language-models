cmawro/cmawr1/Q004185
x x-šu₂ x x x ši x x x ka x x-ma x ana mê x tašaqqīšu  šumma amēlu x xšu iraššâšu šapūlāšu ittanablakkatāšu ubānāt šēpīšu ittenenṣilāšu mê rimki kabis sikilla ḫašê bīna qanâ ṭāba gišimmara x ēra ina mê tesekker šēpīšu tupaššaḫ tarmuš imḫur-līmi imḫur-ašrā x x x x x x x x x  x x x x x x x x x x x x x x x x ina x x x x iballuṭ  šumma amēlu x x x šumma amēlu zumrūšu šimmatu ukallū ītenemmim-ma šīrūšu utabbatū u ana sinništi alāka lā ileʾʾi ṣalmūšu ša ṭīdi šunullū ana kullati tallak-ma uṭṭet kaspa uṭṭet ḫurāṣa ana kullati tanaddī-ma ṭīda tašâm-ma ṣalam kaššāpi u kaššāpti teppuš-ma šumšunu ina aḫīšunu tašaṭṭar idīšunu ana arkīšunu ina ašli takassu mušāṭi talammīšunūti kurra ana muḫḫīšunu turāk ina x lā ṣaripti tanaššīšunūti maḫar Šamaš tadânšunūti ina mê egubbê qātīka u šēpīka ana muḫḫīšunu tašaḫḫat ina līši qēm kibti pelî rēš libbīšu tukappar-ma ana muḫḫīšunu tanaddi ana pān Šamaš kīam tušadbabšu umma attā-ma Šamaš šar šamê u erṣete dayyān ili u amēli attā-ma Šamaš ša ana yâti kišpī ruḫê rusî upšāšê lā ṭābūti īpuša isḫura išīʾa ultu ūmi ša ina maḫrīka aqabbû lū paṭrāni lū raksā-ma dalīlīka ludlul sebîšu iqabbī-ma pašer  ana kišpū ruḫû rusû upšāšû ana amēli lā ṭeḫê mišil šiqil urnê 1 šiqil nuḫurta šaluš šiqil ḫašê 1 šiqil dišpa ina ešeret šiqil karāni ana pān Šamaš tašaqqīšu kīam tušaqbāšu mannu ša yâši isḫura išēʾa Šamaš x x linakkir lisaḫḫir-ma yâši ay itūra sebîšu iqabbī-ma pašer  x x x x imḫur-līmi x imḫur-ašrā x x x ta x x an x taballal x uṭṭatu x ta-x x mê x bi-x x x x x x x murdudâ x ḫašḫūr api x barīrāta x mê bīni x gišimmara x x x ina mê x x tesekker tartanaḫḫassu-ma iballuṭ enūma ultu x ītelâ x iltēniš x tasâk x u ina šamni tapaššassu-ma iballuṭ  šumma amēlu kašip x rēš libbīšu x u x akala u mê x nīnâ x x iltēniš tasâk ina šamni tanamdi ina šuburrīšu tašappak ina ūmīšu-ma x urnê x x nuḫurta x qanâ ṭāba x šammānī x x x taḫaššal x itti aḫāmiš x ana šalāšīšu x x x x x ina šuburrīšu tašappak ušeššeram-ma ina ūmīšu-ma ina karāni išappak ušeššeram-ma ina ūmīšu-ma ina šizbi matqi išappak ušeššeram-ma murussu ittatlak ina ūmīšu-ma šamna ḫalṣa išappak-ma x x x x x x x ina šēri x tušellâm-ma x tartanaḫḫaṣ x  šumma amēlu kašip x suluppī ḫašḫūrī tīnāti libāra munziqqī zēr ḫuluppi iltēniš ina mê tarassanšunūti ina kakkabī tušbāt ina šērti mê šunūti x x merruta taḫaššal ana libbi taballal tašaqqīšu u inbī kī annûti-ma taḫaššal ina šikari tamaḫḫaṣ ina kakkabī tušbāt ina šērti šikara tusāk balu patān tašaqqīšu-ma iballuṭ  šumma amēlu kašip suādī ḫašê nuḫurta ṭābta ina mê tarassan ina kakkabī tušbāt ina šērti tusāk balu patān tašaqqīšu-ma iballuṭ  šumma amēlu kašip qanni ṣabīti turrar tasâk ina mê kīma uḫūli turammakšu u arkīšu uḫḫulta irammuk-ma šamna ippaššiš-ma iballuṭ  šumma amēlu kašip kaššibu mimma x burriṣāna tubbal taḫaššal ultu mê u uḫulte irtamku u šâšu kīma šamni tapaššassu u kīma šamni ippaššiš adi balṭu kišpū lā iṭeḫḫûšu  šumma amēlu kašip maḫirti mīti ša šumēla ina šārāt x talappap šamna taṣappu ina išāti tuqattar-ma iballuṭ  x x-x {u₂}x x išatti andaḫšu x x ina ūm 14.KAM ūm 21.KAM bibli x  šumma amēlu aḫāšu birkāšu kabtāšu u x amēlu x ana pišerti kišpī bīni maštakal GI x x gišimmara mê pāširi ša nāri ina šikari x x ina tinūri tesekker ana libbi tattanaddīšu supāla zēr tīyati zēr sikilli zēr bīni ḫašê atāʾiša tasâk ina šikari ina kakkabi tušbāt ina šērti tašaqqīšu-ma ina arḫi sebîšu teppuš-ma pašer  šumma amēlu bēl dabābīšu ušaggaršu x šunātūšu mādā amâtu x x x x x x x x-ma-šu₂ šu x x x miḫir x x sikilla bīna x x x iṣṣī ṣēri arti iṣṣī x x x a-šar-mu{sar} ṭābta x x itti uḫūli irammuk x x tīyati ina šizbi tašaqqīšu x iballuṭ  šumma KIMIN x x x Šamaš x amēlu x x yâši x ti x x  šumma KIMIN 15 šiqil x 15 šiqil x x 2 šiqil {šim}x x taballal ana x šamê u erṣeti x mê šunūti x tēteneqqī-ma x  šumma KIMIN lipâ x lipâ x lipâ x lipâ x x x du x x lišān-kalbi x ina šikari tašaqqīšu-ma iballuṭ  x x-šu₂ ibaššû x x taḫaššal x muḫḫišu x inêš  x kamkada x ina šikari tašaqqīšu-ma inêš  x ḫallūri ša x x x iballuṭ  x eper asurrî x iballuṭ  x x x x x tazarraq x pâšu ikappar u ina šikari tašaqqīšu-ma iballuṭ šumma KIMIN nuṣābu imḫur-līm ina šikari tašaqqīšu-ma iballuṭ šumma KIMIN nuṣābu šuruš lišān-kalbi ina šikari tašaqqīšū-ma iballuṭ  3 mašqātu gabari Eridu latkātu  x x x x x x ana maḫar x šiptu x x šar x a x
