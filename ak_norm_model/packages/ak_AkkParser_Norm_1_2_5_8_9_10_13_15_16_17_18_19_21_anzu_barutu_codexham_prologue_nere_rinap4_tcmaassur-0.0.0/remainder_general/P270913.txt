aemw/amarna/P270913
ana šarri bēliya ŠamašORŠapšuORŠimige-ya ilāniya umma Abi-Milki ardika 7 u 7 ana šēpēt šarri bēliya amqut anāku epru ištu šupāl šēpēt šēnī šarri bēliya šarru bēliya kīma ŠamašORŠapšuORŠimige kīma AdduORBaʿluORTeššub ina samê attā limlik šarru ana ardišu šarru bēliya ipqidni ana naṣār Ṣurri amat šarri u aštapar ṭuppa ummuṭa ana šarri bēliya u lā ittēr amāta ana yâši anāku rābiṣ šarri bēliya u anāku ša ubbal amāta ṭāba ū annāma lemna ana šarri bēliya liwaššer šarru 20 amīl šēpi ana naṣār ālišu u līrub ana muhhi šarri bēliya u līmur pānīšu mannu balāṭ amīl šēpi enūma lā ittaṣi šāru ištu pî šarri bēlišu u baliṭ šumma šarru ištapar ana ardišu u baliṭ ana dārīti anāku ištu šandiqadimma pānūya ana irēbi ana dagāli pānī šarri bēliya Zimredda pa-wura ištemeni ittērmi eleppiya ištu šarri bēliya mannu išēribka ana muhhi šarri šimâ bēlī ilqe Ṣumura Azira mār ʿAbdi-Ašratu amīl arni šarri Haʾpi ušēli šārī nakrūtiya ittadin Ṣumura ana Azira u lā iqūl šarru ištu ālišu u ištu mātišu enūma aštemû šum šarri u šum ummānišu u palhū magal u gabbi māti palhat u ša lā illak ana arki šarri bēliya šarru īdešu enūma šaknātani ina rābiṣi ina Ṣurri ilqe Zimredda Usu ištu ardišu ītazibšu u yānu mê yānu iṣṣī ana yâšinu u yānu ayyakammi niškan mīta u šarru bēliya limlik ana ardišu šarru bēliya ina ṭuppi ištapar ana yâši mīnummî tašteme u šupur ana šarri Zimredda Ṣiduna u Azira amīlu arni šarri u amīlū Arwada itmûni u ištannûni māmīta ina berišunu u iphurūni eleppātišunu narkabātišunu ṣābī šēpētišunu ana ṣabāti Ṣurri amat šarri kašdat qāti šarri dannatu u dākatšunu Ṣurri lā ileʾʾûni ana ṣabāt u Ṣumura ṣabtūni ina pî Zimredda ša ubbalu amāta šarri ana Azira u aštapar ṭuppa ana šarri bēliya u lā ittērni amāta ana ardišu ištu šandiqadi nukurtu ina muhhiya yānu mê yānu iṣṣī liwaššer ṭuppa ana ardišu u līrub u līmur pānīšu u šarru limlik ana ardišu ana ālišu u lā ītezib ālšu mātšu ammīni inammušu rābiṣu ša šarri bēlinu ištu māti u īde Zimredda u īde šāʾiru idi šarri ša yānu anumma ubbal ṭuppiya amīl šēpi ana muhhi šarri ŠamašORŠapšuORŠimige bēliya u šarru littēr ana ardišu
