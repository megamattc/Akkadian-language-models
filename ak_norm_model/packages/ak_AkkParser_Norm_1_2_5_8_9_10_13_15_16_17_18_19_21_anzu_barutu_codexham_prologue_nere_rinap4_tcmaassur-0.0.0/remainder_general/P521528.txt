borsippa/P521528
32 alpu 32 immeru 32 iṣṣūrū 32 puhāda pāni Nusku {d}x x Leʾu Qan-ṭuppi ša kal šatti mala bāšû ana 2 manā kaspi peṣû 120 immeru rēhit immeru pāni Nusku pāni šubat Ṣarpanitu ša kisallu ina Ezida pāni Umu u pāni Nanaya Ehuršaba ana 2 manā kaspi peṣû ūmu 6 ṣibata ša takkasû 6 tilimdū ša šikara uṭṭati 1 pēmu 1 imittu 1 ṣēlu ana 6 manā kaspi peṣû ūmu 1 šappi karāni pāni Nanaya Ehuršaba ana 2/3 manā 5 šiqil kaspi peṣû arhā 1 LI-MU pāni Nabu itti ērib bīti ana 1/2 manā kaspi peṣû naphar 11 manā 15 šiqil kaspi peṣû ebūr isqāti ša Nabu-balassu-iqbi māršu ša Nabu-šumu-ukin mār Edu-eṭer adi zittu ša Nabu-eṭer-napšati ahašu tardinnu adi x-ta šanāti ina pāni Marduk-šumu-uṣur māršu ša Nabu-bani-zeri mār Ilšu-abušu ša šatti 11 manā 10+5 šiqil kaspi peṣû ana ebūr isqāti Marduk-šumu-uṣur ana Nabu-balassu-iqbi inamdin mimma mala ultu x-u₂ Nabu-balassu-iqbi x I NIŠ x x Marduk-šumu-uṣur ušanqat ultu ūm 1-KAM ša Addaru mahrû isqāti ina pāni Marduk-šumu-uṣur x x IŠ x Nabu-balassu-iqbi ina qāti Marduk-šumu-uṣur mahir ša ittabalkitu 5 manā kaspi ušallam ištēn ultu ā ilqû  mukinnu X māršu ša Marduk-zeru-ibni mār Kudurranu X māršu ša Nabu-šumu-iškun mār Ninurta-ušallim X māršu ša Nabu-ahhe-šullim mār Arkat-ilani u Marduk-šumu-ibni ṭupšarru māršu ša Šula mār Ilia Borsippa Addaru mahrû ūm 26-KAM šanat 16-KAM Darius šar Babilu šar mātāti
