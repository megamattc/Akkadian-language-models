cmawro/cmawr2/Q005047
x x kišpī ruḫê rusê upšāšê lemnūti lā ṭābūti alsīka bēlī Šamaš x bīnu x-x sar gišimmaru x mê nāri ālikūti x x x u āliki tašakkan x x GAR x tašakkan x x šammi Lamašti šammī Šamaš ina ūmi annî ina maḫar ilūtīka rabīti kaššāpu u kaššāptu ša attā tīdûšunūti anāku lā īdûšunūti ṣalmīšunu abnī-ma kanni aknunšunūti ina ḫuḫāra asḫupšunūti zisurrâ almīšunūti Šamaš ina ūmi annî kušud kaššāpa u kaššāpta ina kakkīka mimma ēpušūni lūbil šāru kišpīšunu meḫû liḫalliq epšētūšunu Girra liqmu liqlūšunūti-ma Girra ezzu kāšid ayyābi muḫalliq raggi tappû ilūtīka rabīti lūrī-ma kaššāpu u kaššāptu ana Kurnugî lūbilšunūti-ma šumka lultammara ana maḫar nišī rapšāti x x x x x KA.INIM.MA ušburrudê  DÙ.DÙ.BI šina ṣalmī ṭīdi šina ṣalmī lipî šina ṣalmī iškūri šina ṣalmī kupsi šina ṣalmī ittê šina ṣalmī līši šina ṣalmī bīni šina ṣalmī erēni teppuš kīma kanni takannanšunūti kīma ḫuḫāri tasaḫḫapšunūti zisurrâ talammīšunūti šipta annīti šalāšīšu tamannū-ma ṣalmīšunu ina Girra taqallūšunūti qilûssunu ana nāri tanaddi  kī pî lēʾi rabî ša ušburrudê x x x ina Ṭebēti ūm 24.KAM ana Šamaš-šumu-ukīn šar Bābili ēpuš
