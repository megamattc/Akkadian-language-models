aemw/amarna/P271217
Rib-Addi iqbi ana šarri bēlišu ŠamašORŠapšuORŠimige mātāti ana šēpēt šarri bēliya ŠamašORŠapšuORŠimige-ya sebîšu sebʾettān amqut bēltu ša Gubla tiddin dunna ana šarri bēliya ŠamašORŠapšuORŠimige-ya šanītam ʿAbdi-Ašrati kalbu gabba x šarru ālšu ana šâšu šumma šāl eli x ana libbišina ašāba lū ašib u inanna nukrātu maššiktu ittiya inneppuš u aštappar ṭuppiya u amīl šipriya ana mahar šarri bēliya u šarru awâte ṭuppiya ū amīl šipriya lā yišemme u mīna ippušuna u aštappar amīl šipriya ana šarri bēliya eli ālāniya ša ilqe ʿAbdi-Ašrati u išteme ʿAbdi-Ašratu inūma kašid amīliya ištu mahar šarri bēliya u išemme u yānum mimma u inūma yānum amīlī tillata ša aṣât ana yâši u annû ītellû inanna ana ṣēriya u annû eliya išteme inūma amīl šipriya x x x innanna u mīnam aqabbûna anāku šanītam damiqmi ipiš šarri bēliya inu šapar šarru ana šar Biʾrutu u ana šar Ṣiduna u ana šar Ṣurri allûmi ištapru Rib-Adda ana kâtunu ana tillati u atlakū gabbukunu u annû ṭāb eliya u aštappar mār šipriya u ul illakū u lā ištapparū mār šiprišunu ana šâl šulminu šanītam mīyami šūt inūma ilqe kali amīlī adi alpī ittišu mīnam iddin ana šâšunu u 3 ahu nīnu u aštappar ana šâšunu ana rêṣiya u litriṣ ana pāni šarri bēliya u tuwašširū ṣābī karāši harrāna ṣīrta ša šarri bēliya u ardišu u ippuš nukurta ištu māt šarri bēliya ṭāb inūma šarru bēliya īde šumma lā ileʾʾû x idūkšu šumma lā uwašširu šarru bēliya ṣābī karāši harrāna ū tillata u anāku izzibu āl bēliya x-ia x x hazannūti
