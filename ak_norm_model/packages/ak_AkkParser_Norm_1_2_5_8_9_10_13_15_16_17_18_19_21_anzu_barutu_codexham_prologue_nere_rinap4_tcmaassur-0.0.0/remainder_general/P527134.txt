atae/durkatlimmu/P527134
kunuk Šarru-naʾid mār Nabu-balti-niše bēl nišē tadāni   Nabu-šezib Nabu-nadin-ahi gimru 02 napšāti urdāni ša Šarru-naʾid uppišma Bel-ahhešu ina libbi 01 manā ṣarpi ina ša Gargames ilqe kaspu gammur taddin nišē šuātu zarpu laqqeu tuāru dēnu dabābu laššu mannu ša ina urkiš ina matēma izaqqupanni iparrakūni lū Šarru-naʾid lū marʾēšu lū mār ša issi Nabu-ahhešu marʾēšu mār marʾēšu dēnu dabābu ubtaʾʾūni kaspu ana ešrāte ana bēlēšu utâra ina dēnīšu idabbubma lā ilaqqe dēnšu dayyānu lā išamme  Šabaṭi UD-12-KAM₂ limmu Bel-lu-dari šību Šulmu-šarri ša-qurbūti šību Nergal-šumu-iddina mār Urdu-Issar šību Masʾaiu mukīl-appāte šību Kidduʾadi mār Sakli šību Qarhaia mār Hunnia šību Saʾalti-ili mukīl-appāte šību Sukkaya rab aṣūdē šību Inurta-malak tankāru ša bēt mār šarri
