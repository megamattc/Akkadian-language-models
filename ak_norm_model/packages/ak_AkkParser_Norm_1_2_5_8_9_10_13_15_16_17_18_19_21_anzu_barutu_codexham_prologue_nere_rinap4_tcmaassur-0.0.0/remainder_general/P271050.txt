aemw/amarna/P271050
ana šarri bēliya qibima umma Biryawaza ardika ana šēpēt šarri bēliya 7 ana pāni šibittān amqut u išteme inūma šapar šarru bēliya x-saya u naṣrāku u urrud anāku šarra bēliya ina ašri annî tikšudammi arhiš ṣābū rabû šarri bēliya ana mahar šar māt Hatte maṣṣar šarri bēliya paṭrū ištu muhhiya anāku ištēn arad šarri ša irtīhātī ana šâšu u līde šarru bēliya u gabbi ardī šarri bēliya ittalkū arki šar māt Hatte u kašdū gabbi rābiṣū šarri bēliya ša uṣṣûni x   x-ia x-ia x aššātiya x x u kallātiya u šakan ina sūni sūnišu šanītam inūma lamad šarru bēliya awāta annīta lā ipaš ipša annâ amīlu ištu dārīti šanītam yuwaššarannimmi šarru bēliya 2 mêti amīlī ana naṣāri ardika u ana naṣāri ālān šarri bēliya adi immaru ṣābī piṭṭāti šarri bēliya u lā yaqūl šarru bēliya ištu ipši annî ša ipaš Biridašwa inūma yinammaš māt šarri bēliya u ālānušu  
