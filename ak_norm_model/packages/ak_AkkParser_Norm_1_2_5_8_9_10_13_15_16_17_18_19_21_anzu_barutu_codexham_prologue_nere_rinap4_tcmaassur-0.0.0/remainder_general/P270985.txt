aemw/amarna/P270985
ana šarri bēliya ŠamašORŠapšuORŠimige-ya umma Rib-Addi ardikama Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut Rib-Addi ištapar ana bēlišu laqāmi Aziru kali ālāniya Gubla ina īdēniše irtīhat ana yâši u milik ana arad kittika anumma ītelli ṣābū ina Gubla u laqāše inanna adi yupahhiru kali ālāni u yilqûše ayyāmi izzizzuna anāku allû kīamma yiqabbû laqīmi ālān Rib-Addi u Ṣumura x mīyami šūt ardu kalbu u laqa ālāni šarri ana šâšu u hazannūti dāk yišāl šarru x adi kīnanna x šarri ana naṣār ālišu lā ilteqeše Aziru  Aziru uššir ṣābī ana ṣabāt Gubla u ana ṣabāt Baṭruna allû kīamma tiqabbû attāma tištapru ana yâši ištu kali hazannūti ana mīni tištapparūna šunu ana kâta ālānu ana šâšunu ālāniya laqa Aziru u annû tāra ana ṣabāt Gubla ana dīkti ʿAbdi-Aširta u Pawura inanna yiqabbû ana yâši anumma lā yūṣâ šarru u lū tūṣâ kīma abbūtika x šārūtu ištu māt šarri amur anāku ul 1 alpī u lā enzāti u ana mīni uššir šarru ṣābī kiṣrimma piṭṭāti ana laqi ālāni lā yileʾʾû laqašena šumma laqāma Gubla ištu qātika lāmi tilqûše adi dārīti šumma libbi šarri ana naṣār ālišu idna u uššira amīlī maṣṣarta kīma arhiš ina hamuttiš allû 3 amīlīya ša šūribū amīlū māt Sute  x ālu x
