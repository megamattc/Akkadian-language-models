aemw/amarna/P270982
Rib-Addi ištapar ana bēlišu šarri rabî šar mātāti šarri tamhār Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige sebîšu sebʾettān amqut lū īde šarru bēlī inūma dannat magal nukurtu elinu inūma yuqabbûna ina pānika ibaššâtmi Ṣumura ana šarri yīde šarru inūma maqātimma ana maṣṣartinu u ṣabtūše mārū ʿAbdi-Aširta u yānu ša yubbalu awāta ana šarri u milik inūma arad kittika anāku u kali ša ešmû ašpuru ana bēliya šanītam milik ana Ṣumura kīma iṣṣūri ša ina libbi huhāri kilūbi šaknat kīnanna ibaššât dannatu magal nukurtu u mārū šipri ša tūṣû ištu ēkalli lā tileʾʾû irēba ana Ṣumura mūša šūribtīšunu u Yapa-BaʿluORHaddu kīnannama ul tariṣ ittiya kašādimma amīliya u rakšašu u tuttana kittiya maʾid magal u annû rābiṣī šarri yuwašširuna šarru u yaqbi šarru ana šâšunu u tuparrišū berikunī šumma yaddinu šarru ana ardišu u idin u šumma appūnama yilqe šarru gabba ana šâšu šanītam kali ālāniya innepšū ana habirī u kališunu magal nukurtu ittiya u Yapa-BaʿluORHaddu lumna lumnamma yulamminu eliya yānu mimma ana šâšunu ša 2 ša 3 apil kaspī ipṭiri u yišme šarru awâte arad kittišu u yaddin balāṭa ana ardišu u amtišu Gubla šanītam damiq ana yâši u ibaššâtī ittika u pašhātī allû Aziru u Yapa-BaʿluORHaddu laqû awāta berišunu eliya u lā ileʾʾû ipēš mimmi u ipšūšunu nukurtu ittiya kīnanna mariṣ magal ana yâši šanītam amur nīnu ardū kitti šarri ištu dārīti ūmī šanītam anāku arad kittika u murṣamma ana yâši amur awāta annīta amur anāku epru ša šēpētika šarru amur abuka lā aṣi u lā idaggal mātāti u hazannišu u annû nadnū ilānu u ŠamašORŠapšuORŠimige u Beltu-ša-Gubla u ašbāta ana kussi bīt abika ana mātika mīyami šunu mārū ʿAbdi-Aširta u laqû māt šarri ana šâšunu šar māt Mittana šunu ū šar māt Kaššî ū šar māt Hatta yuwaššira šarru ṣābī piṭṭāti Yanhama qadu qīpāni māt Yarimmuta u rābiṣ Kumidi x ittišu u laqû x habirī x x x-du šarri x x Gubla x ana arad kittišu
