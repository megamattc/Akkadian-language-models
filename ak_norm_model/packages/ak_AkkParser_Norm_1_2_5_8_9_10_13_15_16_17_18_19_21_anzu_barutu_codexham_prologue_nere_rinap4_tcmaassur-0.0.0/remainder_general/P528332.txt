atae/saab0509/P528332
{NA₄}KIŠIB Urdu-ahhešu DUMU {m}{d}PA-MI₂-E₂.GAL-PAB Bel LU₂ SUM-ni {m}man-nu-ki-ERIM.MEŠ ARAD-šu₂ ša Urdu-ahhešu up-piš-ma {m}mu-LAL-in-aš-šur ina ŠA₃ 03 MA.NA KU₃.UD ina 01 MA.NA-e ša Gargarmis TA IGI Urdu-ahhešu il-qi₂ kas-pu gam-mur ta-din LU₂ šu₂-a-tu₂ up-pu-šu₂ zar₃-rip la-qi tu₂-a-ru de-e-nu DUG₄.DUG₄ la-aš₂-šu₂ man-nu ša₂ ina ur-kiš ina ma-te-ma lu-u Urdu-ahhešu lu-u DUMU.MEŠ-šu₂ lu-u DUMU-DUMU.MEŠ-šu₂ ša de-nu DUG₄.DUG₄ TA {m}mu-LAL-aš-šur DUMU.MEŠ-šu₂ ub-ta-u-ni ma-a LU₂ a-paṭ-ṭar 01 MA.NA KU₃.UD 01 MA.NA KU₃.GI ina bur-ki Mullissu GAR-an 02 ANŠE.KUR.RA BABBAR.MEŠ-te ina GIR₃.2 Aššur KEŠ₂ DUMU.UŠ-šu₂ GAL-u ina {d}ha-mar Adad GIBIL₂ kas-pu ana 10.MEŠ-te a-na EN.MEŠ-šu₂ GUR-ra ina la de-ni-šu₂ DUG₄.DUG₄-ma la i-laq-qi ṣib-ti be-e-ni a-na 01-me UD.MEŠ sa-ar-tu₂ a-na kal₃ MU.MEŠ-te  IGI {m}aš-šur-bi-sun₂ x x IGI Aššur-šumu-uṣur x x IGI Ubru-Nabu SANGA ša {d}x x IGI Aššur-bani IGI {m}šu₂-nu-PAB.MEŠ IGI Unzarhu x x IGI {m}ARAD-a.a IGI {m}EN-iš-man-ni IGI Bisuʾa IGI {m}ta-a.a IGI Zizia {LU₂}NINDA IGI Aššur-remanni IGI Iqbi-Aššur IGI {m}{d}UTU-SU IGI {m}{d}UTU-še-zi-ba-ni Abu UD-16 lim-mu Sin-alik-pani {LU₂}ša-UGU-E₂-a-ni IGI Šulmu-mat-Aššur IGI Sakip-Aššur
