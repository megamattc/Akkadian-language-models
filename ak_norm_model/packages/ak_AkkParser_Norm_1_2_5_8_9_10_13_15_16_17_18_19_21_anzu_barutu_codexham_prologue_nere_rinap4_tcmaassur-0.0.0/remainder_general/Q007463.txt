cmawro/cmawr3/Q007463
ÉN šamnu ellu šamnu ebbu šamnu namru šamnu mullil zumur ša ilī šamnu mupaššiḫ šerʾānī ša amēlūti šaman šipti ša Ea šaman šipti ša Asalluḫi uṭaḫḫidka šaman tapšuḫti ša Ea iddinušu ana pašḫāti apšuška šaman balāṭi addīka šipat Ea bēl Eridu Ninšiku aṭrud asakku aḫḫāzu šuruppû ša zumrīka ušatbi qūlu kūru u nissatu ša pagrīka ušapšiḫ šerʾānī minâtīka lā ṭābūti ina qibīt Ea šar apsî ina tê ša Ea ina šipti ša Asalluḫi ina rikis rabāba ša Gula ina qātī pašḫāti ša Nintinugga u Ningirima bēlet šipti ana annanna mār annanna ša ilšu annanna ištaršu annannītu iddīšum-ma Ea šipat amāti ša balāṭi sebet apkallū šūt Eridu lipaššiḫū zumuršu ÉN
