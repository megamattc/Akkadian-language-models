borsippa/P521565
Nabu-ittannu māršu ša Tabnea mār Kidin-Sin ana muhhi 10{+ti₃} ša Uššaya māršu ša Šuma mār Beliyaʾu ana Elam itti kinaltu ša Ezida illak 4 arhī dullu ina kāri ša šarru itti nuhatimmī ana muhhi Uššaya ippuš 1 manā kaspi ša ginnu 3 pān 2 sūt uṭṭati 3 pān 2 sūt qēme 3 pān 2 sūt suluppī kūmu kurummatīšu u rikis qablišu Nabu-ittannu ina qātī Uššaya eṭir adi kaspi ša ilki ša Nabu-ittannu mukinni Nabu-bel-mari māršu ša Gimillu mār Šepe-ilia Nabu-šumu-ukin māršu ša Nabu-bel-šumati mār Šepe-ilia Nabu-ušallim māršu ša Aplaya mār Kidin-Sin ṭupšarru Nabu-šumu-iddin mār Kidin-Sin Borsippa Tašritu ūmu 29-KAM šanat 5-KAM Darius šar Babilu u mātāti
