borsippa/P521584
ištēn ūmu isqu nuhatimmūti naptanu ša Nanaya Ehuršaba ina arhi 1 mazzaruttu ša ūmu 24-KAM parāsu ūmu 25-KAM qerēbu ša arhussu ša kal šatti mala bāšû ša Šaddinnu māršu ša Balassu mār Beliyaʾu Nabu-bullissu māršu ša Nabu-ibni mār Kidin-Sin parrastu ibšû išarrap pūt lā šakānu ša baṭla u bunnû ša naptanu Nabu-bullissu mār Nabu-ibni naši maššartu 2 pān 4 sūt uṭṭati Šaddinnu ana Nabu-bullissu inamdinaʾ idi ša apû ṭahû u šarāpu Nabu-bullissu ina qātī Šaddinnu mahir eṭir mukinnu Remut-Bel māršu ša Tabnea mār Ilšu-abušu Bel-uballiṭ māršu ša Nabu-belšunu mār Kudurranu Nabu-bullissu māršu ša Mar-biti-iqbi mār Kidin-Sin ṭupšarru Nidinti-Bel mār Guzanu mār Kidin-Sin Borsippa Tašritu ūmu 21-KAM šanat 27-KAM Darius šar Babilu u mātāti ultu ūmu 24-KAM ša Tašritu ša šanat 27-KAM Nabu-bullissu dullu pūri ippuš 2 pān 2 sūt uṭṭati idišū ša šatti Nabu-bullissu ina qātī Šaddinnu mahir
