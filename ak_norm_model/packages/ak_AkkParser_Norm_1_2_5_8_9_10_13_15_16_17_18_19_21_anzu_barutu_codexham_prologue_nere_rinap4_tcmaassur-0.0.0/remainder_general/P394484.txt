glass/P394484
enūma ušši kūri ša abni tanaddû ina arhi šalme ūma magra tešteneʾʾema ušši kūri tanamdi adi kūra tuqtettûma tētepšu kūbī tušeššibma šanû ahû lā irrub lā ellu ana pānišunu lā iparrak ginâ sirqa ana pānišunu tasarraq ūm abna ana libbi x ana pāni kūbī teppuš nignak burāši tašakkan dišpa x-x šapal kūri tanappahma abna x libbi kūri tušerrida amēlī x-ri tuqarrabu utabbabūma ana muhhi kūri tušerrida iṣū ša ina šapal kūri tašarrapu ṣarbata kabbarta qaliptu qu-ru-u ša kiṣra lā nadû ina api ṣabtu ina Abu naksu iṣū annû ina šapal kūrika lillik  šumma zagindurâ ana epēšika 10 manā immanakka 15 manā pēmet uhūli 1 2/3 manā šamma peṣa ahê tamarraq iltēniš taballal ana kūri ša 4 īnīša kaṣīti tušerridma x īnī tareddi išāta ṭābta lā qatirta tašarrap adi abnu ipiṣṣû tušellâmma tukaṣṣi tatâramma tamarraq ana x-ti tessip x-ri ša takkanni kaṣīti tušerrid x ṭābta x tašarrap adi i-x muhhi agurri x-la-šum-ma x šumšu  10 x dabti zakūti x-ri ša takkanni x dannata lā x iraššušu 10 manā x tapetti ana x-x tatâramma x imahhahuma x šalšu tabihhiš adi x mamma tammar x-il ana muhhi agurri x-tu šumšu  x-ṣu lā tayyāru x-tum 1 2/3 anzahhu mesû x-ti eššiti tessip x-rid-ma ina muhhi nēmedi tašakkan x-ta lā qatirta tašarrap x billuka iṣuddu x tušellâmma tamarraq x-ri ša takkanni kaṣīti tušerrid x qatirta x-x adi abnu iraššušu bāb kūri lā tukattam x irtaššu bāb kūri tukattamma adi iharraṣu malani ina pānīka tabihhiš x ihtarṣu ultu īni mamma tammar x abnu uppuq ana dabti x-ti tanazzalamma ina kūri x-x illâmma zagindurâ  gabarî ṭuppi labīri  šumma zagindurâ ana epēšika 10 manā immanakku x manā ahussu ahê tamarraq iltēniš taballal ana kūri ša 4 īnīša kaṣīti tušerridma ina birīt īnī tareddi išāta ṭābta lā qatirta tašarrap adi billuka x-šu-ma ana ūmī tušellâmma tukaṣṣi tatâramma tamarraq ana dabti zakūti tessip ana kūri ša takkanni kaṣīti tušerrid išāta ṭābta lā qatirta tašarrap adi iharraṣu tukattam ultu ih-tar-ṣu ana muhhi agurri tanazzalamma zukû šumšu  x manā erâ nīha ana dabti zakūti tessip ana kūri ša takkanni emmeti tušerrid x kūri tukattam išāta dannata lā qatirta tašarrap x erû iraššušu 10 manā zukê tahaššalma tamarraq x kūri tapettima ana muhhi erâ tanaddima tatâramma bāb kūri x x-x erî immahhahuma erû ina šapal x ina muterri 1-šu₂ 2-šu₂ 3-šu₂ tabihhiš ana ha-x ina išāti tareddi ina appi muterri ultu īni mamma x šumma abnu pān karāni bašli ittaškin abna ina erâ tabaššil ana muhhi agurri tanazzalamma tērsīta šumšu  10 manā tērsītu 10 manā būṣu uhūli harṣu lā tayyāru 2/3 manā namrutum ša tâmti sāndi qalîtu ahê tamarraq iltēniš taballal ana dabti zakūte tessip ana kūri ša 4 īnīša kaṣīti tušerridma ina birīt īnī ina muhhi nēmedi tašakkan išid dabti kūra lā ikaššad išāta ṭābta lā qatirta tašarrap išāta ultu libbi īnī kī x-x ittaṣâ x-ka iṣuddu išāta tašaddad ina kūrišu kaṣīti tušellâmma tamarraq x-ti zakūti tessipma ana kūri ša takkanni kaṣīti tušerrid išāta ṭābti lā qatirta tašarrap adi abnu iraššušu bāb kūri lā tukattam ultu abnu irtaššu bāb kūri tukattamma x iharraṣu malani ina pānīka tabihhiš ultu ih-tar-ṣu x mamma tammar šumma abnu uppuq ana dabti eššiti tanazzalamma ina kūri kaṣīti illâmma zagindurâ  ana 1 manā tērsītu damiqta 1/3 manā būṣu marqa 1/3 manā amnakku 5 kisal namrutum tultabbalma tasahhurma tamarraq ana tamšilte tessip tapehhišuma ina tašnê ina birīt īnī tašakkan illâmma uqnû merqu  ina utūni ūma 7-KAM išāta tašarrap ana 1 manā tērsīte x 3 manā tarabānu šadda x kisal būṣa ša-x 5 kisal namrutum ša tâmti x-x x sāndi 2 kisal anzahha 3 šiqil šaršerra 5 x 5 kisal šīpa 6 šiqil šamma peṣa tultabbalma x tamarraqšuma ana tamšilte tessipma x  ša lā iṭṭebbû ana utūni tašakkanma išāta ūma 7-KAM x  3 manā tērsītu 8 manā zukû 1 1/2 manā {na₄}x 12 kisal anzahha maškanti uqnî x  1 manā tērsītu 2 manā šadâ maškanti uqnî x  1 manā tērsītu 1 1/2 manā šadâ maškanti uqnî x  1 manā tērsītu 1/2 manā būṣa 1/2 manā amnakku tamarraq tultabbalma ana tamšilte tessip x ana utūni tašakkan išāta 7 ūmē mūša u kal ūme tašarrap illâmma uqnû sāmu  šumma siparri arhu ana epēšika x manā ahussa 10 manā {na₄}x-na-ku ina kūri kaṣīti tušerrad išāta ṭābtu tašarrap tupaṣṣa ina harāgi lā eššeti tutâr tupaṣṣa x mê tanazzalšu ina ūmi ṭābi x nīqa ana pāni teppuš nignak burāši tašakkan x annâ īpušma ana ūmi ṭābi tu-x-x kūri ša tukkanni ina libbi harāgāti x ina qūlte mūši išāta tanappah ṣarbata iṣu ša KU-x-tu x-tu-ni adi inammir ina šapal kūri tašarrap ina pūti harāgātika tutâramma 1/3 manā erâ arhu ina suʾli tušerrad x harāgi tašakkan išāta tudaʾʾan x išāta tanaṣṣar adi hīpi immariʾuni x-x aban zukû ana libbi siparri tanaddi išāta tašarrap x immarriʾuni ina muterri 3-šu tadaʾʾip ta-x-am tušerrad annû tērsīti ša uqnî sāma tušellâmma ina libbi kūri tanappuš ultu siparri tatanapšu ina muhhi agurri tašakkan mê ina muhhi tanaddi epišti uqnî sāmi  šumma būṣu ana epēšika 5 manā ṭikmīnu ša uhūli qarnānî 5 manā immanakku 4 šiqil anzahha zikara 4 šiqil namruti iltēniš taballal ina kūri kaṣīti ša takkanni tušerrad išāta ṭābtum tašarrap tupaṣṣa ina harāgi lā eššete tušerrad išāta tašarrap x mê tanazzal annû būṣu latku  ana 1 manā tērsīti uqnî 1 manā būṣu iltēniš tahaššal tusammah ina kūri kaṣīti tušerrad išāta ṭābtu tašarrap adi ikappiluni ina kūri ša tukkanni ina harāgi šaktumte lā eššete tušerrad išāta tašarrap ina libbi mê tanazzal ina harāgi eššete tušerrad tupakkuru iṣabbat ina 4 ūmi tepette illâmma uqnû qatnu ša siparri arhi ša dulli  tērsīt uqnî gamirte šitti bāb kūri lā gamirte
