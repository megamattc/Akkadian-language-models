atae/edubba10/P522519
kūm kunukkišunu ṣupuršunu iškun   ṣupur Šamaš-ahu-iddina ṣupur {1}x-x-a-ni ṣupur Nanu ṣupur Ešdi ṣupur Marduk-aplu-uṣur ṣupur Nergal-ibni gimru 06 amēlē bēl nišē Addi adi nišēšu gimru 07 nupšāti uppišma Gabbi-ana-Aššur masennu ša issi ēkalli ina libbi 02 mē 10 manā siparrī ilqe kaspu gammur tadin nišē zarpu laqiu ṣibtu bennu ana 01 mē ūmāti sartu ana kal ūmāti tuāru dēnu dabābu laššu mannu ša ina urkiš ina matīma issi Gabbi-ana-Aššur dēnu dabābu ubtaʾʾūni 10 manā ṣarpi 02 manā hurāṣi ana pāhat Isana iddan kaspu ana ešrāti ana bēlīšu utâr ina dēnīšu idabbub lā ilaqqe  šību Ilumma-leʾi rab ālāni šību {1}x-x-x-x-uk-x rab ālāni šību x-zeri rab bēti šību Bel-...-DA ša-qurbūte šību Bel-ku... atû šību Nergal-naʾdi {LU₂}x-x-x x šību Kabbutu šību Šamaš-... šību Ahiya-leʾi x+x x x x šību Zer-kitti-lešir šību Lipušu šību Adad-... x x x šību Marduk-... tupšarru ṣābit tuppi Nisannu ūm 26-KAM₂ limmu Sin-šallimanni šakin māt Raṣappa
