cmawro/cmawr1/Q004192
x x-x-x x  ana pišerti kišpī ša ina saḫlê šūkulu atāʾiša urnê NU.LUḪ zēr burāši zēr tullal ina šikari dišip šadî balu patān tašaqqīšu pâšu umtassā-ma illātūšu parsā  ana pišerti kišpī ša x x x pillû zikaru x x x x tašaqqīšu x x x zēr {giš}x x 15.TA.AM₃ x x taḫaššal tanappi lū ina šikari lū ina šizbi lū ina karāni lū ina šikar sābî ištanattī-ma kišpū ruḫû rusû dibalû kadabbedû ana amēli ul iṭeḫḫâ libbašu šaplu ittanazzazza ḫašûšu emmūti kaṣû epiš pîšu eli ili u šarri ṭāb latku ša ana qāti šūṣû   šumma amēlu ina dabābīšu illātūšu illakā ruʾussu ana maḫar awīlim išallu amâtīšu imtanaqqutāšu pûšu iḫtanalliqšu zīqī pîšu tebû amēlu šū nullâti šūkul ana bulluṭīšu asu suādu zēr burāši šakirû zēr balti zēr ašāgi urnû tīyatu aban gabê atāʾišu imḫur-līm maštakal zēr bīni suluppū sikillu andaḫšu 16 šammī annûti taḫaššal tanappi balu patān taštanaqqīšu ziqqī šinnīšu tulappat-ma pâšu umtassā-ma pûšu illātu ul irašši  x x eṣemti x
