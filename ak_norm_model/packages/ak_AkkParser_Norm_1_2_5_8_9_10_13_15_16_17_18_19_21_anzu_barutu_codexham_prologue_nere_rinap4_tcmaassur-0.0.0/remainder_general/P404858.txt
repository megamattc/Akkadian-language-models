borsippa/P404858
1 manā 1/3 4 šiqil kaspi rēhit uʾilti ša 4 manā ša idi ša Mušallim-Marduk ša ina muhhi Nabu-zeru-ibni u rēʾi-alpūtū ša Nadin māršu ša Mušallim-Marduk mār Reʾi-alpi ina muhhi Nabu-leʾi māršu ša Remut-Nabu Nabu-mukin-zeri māršu ša Aplaya Bel-iddin māršu ša Nabu-šumu-lišir Nabu-mušetiq-uddi māršu ša Marduk-šumu-ibni Nabu-šumu-ukin māršu ša Nabu-mutir-gimilli mārū Reʾi-alpi ūm 20-KAM ša Kislimu inamdinnu ištēn pūt šani našû Remut-Nabu māršu ša Nabu-eṭer-napšati pūt esēru ša kaspi lapāni bēl ammati naši mukinnu Mušezib-Marduk māršu ša Remut-Gula mār Reʾi-alpi Nabu-šumu-iddin māršu ša Nabu-eṭer-napšati mār Reʾi-alpi ṭupšarru Nabu-leʾi māršu ša Remut-Nabu mār Reʾi-alpi Borsippa Arahsamnu ūm 28-KAM šanat 6-KAM Nabonidus šar Babilu
