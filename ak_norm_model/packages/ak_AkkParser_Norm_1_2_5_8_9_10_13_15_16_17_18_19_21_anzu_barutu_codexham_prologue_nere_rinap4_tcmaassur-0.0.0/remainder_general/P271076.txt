aemw/amarna/P271076
Rib-Addi iqbi ana šarri bēlišu šar mātāti šarri rabî Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya 7-šu 7-ta-an amqut pānānu šar māt Mittana nukurtu ana abbūtika u lā yinammušūna abbūtuka ištu abbūtiya u annû mārū ʿAbdi-Aširta ardu kalbu laqû ālān šarri u ālān hazannišu kīma libbišunu Ardata ana šâšunu laqû šunu u qālāta ana ipšīšunu inūma tišme u Ullaza laqû anāku aqbû šumma ūmī yišmû šarru u ūmī yilteqûšunu u šumma mūša yišmû u mūša yilteqûšunu kīnanna aqbû anāku ina libbiya laqû dunni hazannīka u amīlī kiṣri narkabātika u weʾēma laqû u qālāta kīnanna kayyānu ina libbišunu u arna arnamma tubaʾʾûna u annû nukurtu ittiya u ṣabtū 12 amīlīya u rakšūšunu ina bīt kīlišunu u šaknū ipṭira berinu 50 kaspī u 50 kaspī laqītī ištu bīt Beltu-ša-Gubla u 12 amīlī paṭrātī x x u qālāta ana ipšīšunu tilaqqû Šigata šunu šarrāqūma u īde Yanhamu rābiṣi ša šarru šaknušu inanna tuhnu u weʾa tiddinū ina māt Subari ina lūqi ana akališunu amur anāku arad kitti ana šarri u yānu kīma yâtiya arda ana šarri pānānu dagālimma amīl māt Miṣri u inʾabtū šarrān māt Kinahni ištu pānišu u annû mārū ʿAbdi-Aširta tidaggalūna amīlī māt Miṣri kīma kalbī damiq mūtu ana yâši lā išmû lumna ana bēliya u libluṭ napištiya kali ilāninu u Beltu-ša-Gubla libluṭū mūtu ana amīli ša yubaʾʾû lumna ana bēlišu šumma dunna dunnamma ubaʾʾû anāku ana bēliya šanītam lā ileʾʾû šūrib amīlika annû ana Ṣumura kali ālāniya nukurtu ana yâši itti mārī ʿAbdi-Aširta kīnanna dannū u amīlū hazannūtu ul tarṣa ittiya anumma Haya u Aman-appa aṣi ištu Ṣumura qadu narkabātišu u ṣābūšu x x x x tiqtabûna x arad kittika anāku
