cmawro/cmawr3/Q007433
x x x x ašpû idi ana idi tašakkak ina kišādīšu tašakkan  ÉN Nergal kaškaš ilī labiš tabarru ašarēd ilī aḫḫīšu x annanna ša ummu ṣabtuš usuḫ ummu u lubāṭu ina zumrīšu narbîka lišāpi dalīlīka lidlul tê ÉN  DÙ.DÙ.BI ṭīd palgi teleqqe ina mê palgi taballal kunukku teppuš šiptu annītu ina muḫḫi tašaṭṭar x  ÉN Namtar sukkal erṣeti annanna ša kaššāptu ina maḫrīka ipqidu-ma liʾbu imqutu elīšu muḫḫi tamḫassu-ma tušannû ṭēnšu ummu tušaṣbissu-ma tušaḫḫaḫa šīrīšu tukassû šerʾānīšu akalī u mê tēkimu ultu pîšu ina qibīt Asalluḫi bēl āšipūtu puṭur atlak tê ÉN  DÙ.DÙ.BI kunukku teppuš šiptu annītu ina muḫḫi tašaṭṭar ina ṭurri kitê uqnû sāmtu idi ana idi tašakkak ina kišādīšu tašakkan  ÉN Ereškigal bēlet erṣeti rapašti annanna ša kaššāptu ina maḫrīka ipqidu-ma ummu ṣabtuš muḫḫi maḫṣu ṣerri marṣu libluṭ annanna balṭu littaʾʾid ilūtka tê ÉN  DÙ.DÙ.BI kunukku teppuš šiptu annītu ina muḫḫi tašaṭṭar iṣ pišri šinni pīri ṭābat emesalli imḫur-līm ina maški tašappi ina kišādīšu tašakkan  ÉN Ea šar apsî bēl Eridu annannītu ša ummu ṣabtūši-ma ušamzaqi zumuršu ina têka elli lippaṭir-ma aḫītam-ma lillik tê ÉN 
