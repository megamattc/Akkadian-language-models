borsippa/P404834
Nabu-mukin-zeri māršu ša Aplaya mār Reʾi-alpi ana Nabu-ahhe-šullim māršu ša Nabu-šumu-uṣur mār Reʾi-alpi iqbi umma 5 6 šanāti agâ ipri u lubūšu kī addakka mimma ana kūmu ul taddinu Nabu-ahhe-šullim ana Nabu-mukin-zeri iqbi umma samâku u mārūya yānu u mimma ša anamdakka yānu mimma ina isqiya luknukma kūmu ipri u lubūšu ša taddinu pānika lušadgil Nabu-ahhe-šullim ina hūd libbišu ūm 11-KAM ša Nisannu pānāt ūm 11-KAM u ūm 12-KAM ša Nisannu u pānāt ūm 12-KAM u ūm 12-KAM ša Tašritu isqu rēʾûtu Ezida bīt Nabu Nabu-ahhe-šullim ina isqišu iknukma ana ūmu ṣâta pāni Nabu-mukin-zeri ušadgil elat ūm 11-KAM u ūm 12-KAM ša Tašritu u 10 ūmu ša Ṭebetu ša Nabu-ahhe-šullim ana Mušezib-Marduk māršu ša Taqiš-Gula mār Samu iddinu  mahar Sin-lišir māršu ša Marduk-zeru-ibni mār Reʾi-alpi Taqiš-Gula māršu ša Nadin mār Samu Nabu-tartibi-uṣur māršu ša Nabu-mukin-zeri mār Reʾi-alpi Mušezib-Marduk māršu ša Taqiš-Gula mār Samu ṭupšarru Nabu-šumu-ukin māršu ša Nabu-eṭer-napšati mār Reʾi-alpi Borsippa Ayyaru ūm 2-KAM šanat 5-KAM Cyrus šar Babilu šar mātāti
