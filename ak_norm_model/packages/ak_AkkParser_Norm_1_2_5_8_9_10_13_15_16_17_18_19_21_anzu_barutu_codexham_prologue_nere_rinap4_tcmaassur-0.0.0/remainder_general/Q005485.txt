ribo/babylon7/Q005485
Nabium-kudurri-uṣur šar Babilam rubâm naʾdam zānin Esagil u Ezida muddiš ešrēti ilī rabûti rēši šahti ša ana ṭēmi ilī putuqquma bāšâm uzunāšu aplu kīnim ša Nabium-apla-uṣur šar Babilam anāku enūma Nabium-apla-uṣur abīm bānûʾa Imgur-Enlil dūru rabiʾa ša Babilam īpušu hirīssu ihirûma in kupru u agurru ikṣurru kibiršu yâti emqu mutnennû pālih bēlu bēlī itât kār hirītišu lū eptiqma šupul mê lū akšud dūru dannum ša kīma šadûm lā uttaššu ina kupri u agurri lū abnima itti kār abīm ikṣuru lū esenniqma išissu in irat kigallam lū ušaršidma rēšīšu šadâniš lū uzaqqir ša manāma šar in šarrim lā ibnû ana Marduk bēliya rabîš lū ēpuš Marduk bēlu rabiʾu ilim rēmnû šēmû taslītī Nabium-kudurri-uṣur rēši pālihka binûti qātīka anāku balāṭ ūmī dāriʾūtim šebê littūti palâ kunnu kussâ šuršudam šumqut nakirim nizmat libbam kašāda ana širikti šurkam in qibītika ṣīrtim ša lā šupêlam amāt dumqu išarti ša elika ṭābu līpušā idāya
