cmawro/cmawr1/Q004209
x x x uš x x-nu x x-ti x kayyāniti x x-ti₅ x x kayyāniti u anāku kīma Id ina šadîya lu ellēku TU₆ ÉN  KA.INIM.MA ušburrudê  KÌD.KÌD.BI kibrīta ina ṭurri kitê tašakkak sebet kiṣrī takaṣṣar šipta sebîšu ana maḫar Šamaš tamannū-ma ina kišādīšu tašakkan  ÉN ittardāni ana māti kaššāpātu elīyanātu išassâ illuru isaḫḫarā zamāra našâ mê ayabba tâmti rapašti ittanamdâ ana sūqāti ikammâ eṭlūti išaggišā ardāti ištanakkanā qūlāti anāku aššakkanakkināšim-ma tiskur musakkiru ša pîkina anḫullû lā māḫir kišpī iṣ pišri ša upaššaru kišpī imḫur-ašrā ša lā uqarrabu ruḫê ana zumru ittamir ša muppišātu ša sebe kaššāpāti upaššaru kišpīkina u ruḫêkina utār ana šāri tê ÉN  KA.INIM.MA ušburrudê  {u₂}x x anḫullû x tarmuš x nakkaptī x kal zumrīya x kal šīrīya x ikkī u napištī x ša ēpišīya u ēpištīya kišpīšunu libbalkitū-ma ana muḫḫīšunu u lānīšunu lillikū x ipšu bārtu amāt lemutti lā iṭeḫḫâ lā iqarruba yâši ina qibīt Ea Šamaš u Marduk u rubāti Bēlet-ilī TU₆ ÉN  KA.INIM.MA ušburrudê  KÌD.KÌD.BI annaka GAN.U₅ elikulla anḫullâ tarmuš ina ṭurri tabarri tašakkak sebet kiṣrī takaṣṣar šipta sebîšu ana maḫar Šamaš tamannū-ma kišpū pašrū  ÉN annû šū annītu šī ilassuma arkīya uštamaṣṣâ ana ṣabātīya ina pîša našât amāt marušti šabšat ina qātīša ruḫê zērūti malâ kirimmāša rimkī luʾʾâti īmurši-ma eṭlu ana ištēn bēri ilassuma u šī ardatu ana šinipât bēri annītu mannu ša ilassuma arkīya ultamaṣṣâ ana ṣabātīya aṣbatki ina nēmeqi ša Ea aklāki ina upšāšê ša apkal ilī Marduk ašqīki imat martu qê uttūti kī uttūti pānīki ērim uskī imat lemutti ša pîki idî ruḫê zērūti ša qātīki lippaṭrā kirimmāki x ša kaššāpti ēpišti u muštēpišti ša ēpištīya tallaktaša aṣbat ša muštēpištīya utēr kišpīša aleqqēki-ma epeḫḫīki itti x upaqqadki ana abulli peḫīti ana ḫurri ša ereb šamši pānīki aškun ulāla lā nāṭila ušaṣbit abulla aššu yâši ana lemutti terteneddînni mārū ummâni mašmaššū mušlaḫḫū lipašširūki-ma ayīlki upaššar ÉN  KA.INIM.MA ušburrudê  DÙ.DÙ.BI lišāna ša lipî teppuš-ma marta tašaqqīši qê uttūti pānīšu tarrim ina ḫurri ša ereb šamši tepeḫḫīši-ma ina kunuk šubî u šadâni bābša tabarram  x x x x x ša₃ x an x mullil šamê apsî biblu mupaššer kišpī ruḫê našparāt mūši u kala ūmi ša taltanapparāni ana muḫḫīya biblu ūmka ezzu likšussināti pû anāku-ma ul appattil abattu anāku-ma ul aqqallap mannu ša ana kibrīti īpušu kišpī ū ana errê ēpušu ipša bārtu amāt lemutti TU₆ ÉN  KA.INIM.MA ušburrudê  KÌD.KÌD.BI ina bibli {na₄}x zēr ḫuluppi pâ kibrīta errâ ina ṣubāti ṣalmi tarakkas šipta sebîšu ana maḫar {d}x tamannū-ma ina kišādīšu tašakkan u ana x x  ÉN attā imḫur-līm šammu ša ina maḫri aṣû mupašširu kalāma elēnu qimmassu šamê šannat šaplānu šuršūšu qaqqara malû īmurka-ma kaššāptu īruqū pānūša u šaxša x iṣlimā šaptāša ša kaššāpti x x x-ša teḫeppe riksa lemna attā imḫur-līm ša ana šākinīšu ipša bārtu amāt lemutti zīra dibalâ zikurudâ kadabbedâ dimmakurrâ lā uqarrabu ina qibīt Ea Šamaš u Marduk u rubāti Bēlet-ilī kišpīša ruḫêša amāt lemutti ē tuqarriba x kaššāptīya TU₆ ÉN  KA.INIM.MA ušburrudê  DÙ.DÙ.BI ṭurri pušikki taṭammi sebet kiṣrī takaṣṣar imḫur-līm ēma taktaṣru pušikka talammi šipta sebîšu ana muḫḫi tamannu ina kišādīšu tašakkan-ma kišpū lā iṭeḫḫûšu  ÉN kaššāptu agugilat mušlaḫḫat naršindat kaššāptu ša tasarraqī surqīnī arḫu ūmu ūm 7.KAM₂ ūm 15.KAM₂ ūm x.KAM₂ uḫulgalî ūm 30.KAM₂ ašapparakkim-ma mārī inbīya u dādīya anḫullâ GAN.U₅ elikulla amēlānu ēdu KA.BAD AD.SAG MA.GIL tiskur qaran ayyali u nikiptu šammī ša šadî u māti ša qāt apkal ilī Marduk ikaššadūki ina ḫarrānim-ma imaḫḫaṣū lētki utarrū amātki ana pîki kaššāptī surqīnīki ša kala šatti tusarriqī ušabbalū TU₆ ÉN  KA.INIM.MA ušburrudê  KÌD.KÌD.BI anḫullâ GAN.U₅ elikulla amēlānu ēdu KA.BAD AD.SAG MA.GIL tiskur qaran ayyali u nikiptu šammī annûti maḫaršu ina qê tašakkak šipta sebîšu ana maḫar Šamaš tamannu ina kišādīšu tašakkan-ma kišpū lā iṭeḫḫûšu  ÉN šaknāku-ma ruʾtīta mārat ilī rabûti ša ina bibli kišpī u ina nubatti sebî ūmi upaššaru māmâti māmītu māmītu ullalki māmītu ša laḫri ṣeḫerša ṣabtī ša enzi tuʾāmīša ša kalbati mīrānīša luqtī zēr kaššāpīya u kaššāptīya māmītu lū ana qiddatim-ma anāku lū ana māḫirti ēpištī lū ana qabrim-ma anāku lū ana nūr elâti TU₆ ÉN  KA.INIM.MA ušburrudê  KÌD.KÌD.BI x tašakkak sebet kiṣrī takaṣṣar šipta sebîšu ana maḫar Šamaš tamannū-ma ina kišādi tašakkan  ÉN šurrūni annaka u zalāqu ultu šamê urdūni ina rēšīšunu našû pišrēti x iptašrū bīnu maštakal u gišimmaru ṣēra x x yâši lipšurūʾinni ina šaplīki Išḫara x ina šamê napḫāti x tuḫappê riksīšina ša kala ūmī tuḫallaqī amâtīšina ša kal šanāti ša ēpištīya-ma ḫipê rikissa ša muštēpištīya amāssa nīnu-ma enqēnu nīnu-ma nindânu nīnu-ma x x ana x  KA.INIM.MA ušburrudê  KÌD.KÌD.BI ina maḫar Zuqaqīpi nignak burāši tašakkan šikara tanaqqi mê pāširi ina šamni x kalli tumalla annaka zalāqa bīna maštakal u suḫušša ana libbi tanaddi ṣalam kaššāpi u kaššāpti ša līši teppuš abnāti annâti ištu kalli tušellē-ma annaka zalāqa ina ṭurri tašakkak ina kišādīšu tašakkan bīna maštakal u suḫušša ana pîšu išakkan-ma u ina qātīšu inaššī-ma šiptu annītu ana maḫar Zuqaqīpi tamannū-ma ša pîšu inaʾʾis-ma u ša qātīšu ramānšu ušbāʾ-ma ana muḫḫi ṣalam kaššāpi u kaššāpti irammuk-ma ina libbi mê ša kalli imaḫḫaḫšunūti-ma ana nāri inaddī-ma kišpū pašrū  ÉN šaknāku šadânu ṣābitu x x x ša lā uqarrabu ruḫê lemnūti ša šamê qūlāninni ša erṣeti šimâninni šāru nāziqu turruk lā tallak mitgārū šārū ša bāb x tabkā-ma aklā nīš ili x x x x ša taḫê liṣbat liṣbat x manna lušpur ana {d}x x x lišēbila Šamaš kunukkašu ša šadâni x luknuk pī kalīšunu x  KA.INIM.MA ušburrudê  DÙ.DÙ.BI ina šēri ina maḫar Šamaš nignak burāši tašakkan x sebet kiṣrī takaṣṣar šipta sebîšu ana maḫar Šamaš tamannū-ma ṣalam kaššāpi u kaššāpti ša ṭīdi teppuš šiptu annītu sebîšu tamannū-ma x pâšunu ina kunuk šadâni ṣābiti takannak x  ÉN šina kaššāpātu x ištu ašertīšina tebânim-ma x ana Marduk bēl balāṭi apqissināti x x x ana dalti ša x x ay iqrubūni x x x gi il is x x x x x u₂ la x x ay ipšur lū kišpū x  KA.INIM.MA ušburrudê  DÙ.DÙ.BI x x  ÉN ēpištī x īnāya {na₄}x x ša šāri āliki x ēpištī x x  KA.INIM.MA ušburrudê  KÌD.KÌD.BI {na₄}x x  ÉN anḫullû x x ša kaššāpti x  KA.INIM.MA ušburrudê  DÙ.DÙ.BI šiptu annītu x  ÉN anḫullû x x ša kaššāpti x x šī ṭāmât anāku pāširāku  KA.INIM.MA ušburrudê  KÌD.KÌD.BI ana muḫḫi x  ÉN ittapḫa Šamaš x ša ina pîšu našû x ina šaptīšu našû x ina napāḫīka Šamaš x pušur ša kaššāpti x epšātūša ay x  KA.INIM.MA ušburrudê  KÌD.KÌD.BI ana muḫḫi GAN.U₅ x  ÉN anāku iṣ pišri ellu šammu ša ina Ulaya aṣû Ulaya ibnânni erṣetu ulidanni Ellil u Ninlil ušēridūni ana māti mala qaqqadīya šamû qašdū mala šēpīya erṣetu qašdat kaššāptī ēkīam tēpušinni rāḫītī ēkīam tureḫḫînni ēpišūʾa ēpišūtūʾa kišpīšunu libbalkitū šadî x x-ni ÉN annû biblu annû bibbulu iḫayyalu ēpištu x ša ina nāri imluʾu ṭīdāya ša ina dalti išlupu x ša ina ḫurri išdudu mušāṭīya ša ina sūqi išbušu eper šēpīya ša ina qaqqari ikpuru ruʾtī ša ina igāri iḫlušu bītī ša ina bīt ašlāki iššû ṣubātī ša ibtuqu sissiktī ša ina dabābi ilqû dababti pîya u šārat qaqqadīya ina napāḫi ša Šamaš ša ēpišī u ēpištī upaššaru ruḫêšunu lemnūti ina maḫar Šamaš dayyān nišī ša ina nāri imluʾu lū ṭīdūša ša ina dalti išlupu lū x ša ina ḫurri išdudu lū mušāṭīša ša ina sūqi išbušu lū eper šēpīša ša ina qaqqari ikpuru lū russa ša ina igāri iḫlušu lū bīssa ša ina bīt ašlāki iššû lū ṣubāssa ša ibtuqu lū sissiktaša ša ina dabābi ilqû lū dababti pîša u lū šārat ša qaqqadīša ina napāḫ Šamaš apaššaršunūti imḫur-līm limḫaṣ lēssa GAN.U₅ lipaššira kišpīša elikulla litēr amāssa ana pîša u gamlu lipaṭṭira kiṣir kipid libbīša KA.INIM.MA ušburrudê  DÙ.DÙ.BI ina x ša bibli egubbâ tukān x nignak burāši tašakkan šikara tanaqqi x-x-x-x x x-x x-x tullal x x x x x-x-x-x x-x-ši ana id x x x--ma ay itūrūni x lissapḫū-ma ay isḫurūni ina qibīt iqbû telītu Ištar TU₆ ÉN  KA.INIM.MA ušburrudê  KÌD.KÌD.BI GAN.U₅ ina ṭurri tarakkas šipta šalāšīšu ana muḫḫi tamannu ina kišādīšu tašakkan  ÉN ēpištī kīski ana maḫrīya nadi šiqilki ana burkīya ina qibīt Ištar Nanaya Gazbaba u Kanisurra x kišpī ruḫû rusû x TU₆ ÉN  KA.INIM.MA ušburrudê  KÌD.KÌD.BI ana muḫḫi GAN.U₅ tamannū-ma ina kišādīšu tašakkan  ÉN anāku ašqulālu šammu ša ina qereb tâmti aṣû elēnu qimmatī Anu inaṣṣar šaplānu šuršīya inaṣṣara Nudimmud ina muḫḫīya Ningišzida iškun maṣṣarta limtaḫḫar agê ezzūti ša tâmāti rapšāti limtaḫḫar kuṣṣa ḫalpâ šurīpa kīma attūʾa šipta elīšu iqbû ina zumrīšu x u ziqīqū ša šāri lā x pān zumrīšu ana annanna mār annanna šākinīya murṣu dīḫu šuruppû kišpū ruḫû rusû upšāšû lemnūtu ša amēlūti ay iṭḫûšu ay iqribūšū ay isniqūšu ina qibīt Ea Šamaš u Marduk TU₆ ÉN  KA.INIM.MA ušburrudê  KÌD.KÌD.BI ašqulāla ina ṭurri tašakkak sebet kiṣrī takaṣṣar ēma takaṣṣaru šipta sebîšu tamannū-ma ina kišādīšu tašakkan  ÉN šipāt Tukraš askuppatkunu yānibu x--kunu AD.SAG bēl dīnīkunu anḫullû bēl dabābīkunu tiskur šammu mupašširu ša amâtīkunu anḫullû tēr amāssa ana pîša suppiḫ urpātu piti ūma ša kaššāpti ḫipe rikissa ša elīyanīti tēr amāssa ana pîša kišpūša ruḫûša lā iqarrubūni yâši šī ṭāmât anāku pāširāku TU₆ ÉN  KA.INIM.MA ušburrudê  KÌD.KÌD.BI šipāt Tukraš taṭammi anḫullâ tiskur yāniba AD.SAG takaṣṣar šipta šalāšīšu ana muḫḫi tamannu ina kišādīšu tašakkan  ÉN xnāku gamla mullila ša ilī rabûti x gamli mašmašši mullili ša ilī rabûti x x Ningirima bēlet egubbê elli x x Marduk ina qibīt Zarpanītu x-x-x-x-x an x-x x-x x x x-x x x x x x-x x x ina qibītīkunu x kišpū kaššāptī x lemnēt kaššāpti x kīma ṣibissu ti x iṣṣabtū libbu šaptu x kišāda šinna x uš-tam-ra-ha az x x itabbak puḫpuḫḫâ x ruḫêša ina ṣilli x x x kišpīša ina bīni x x zikari ina šalši x x irammū qāt Ištar x x x šadî ellūti gišimmara x x lā našât kišpī tēpušī ruḫê taddî kaššāptu x x TU₆ ÉN.É.NU.RU  KA.INIM.MA ušburrudê  KÌD.KÌD.BI tarmuš ina pîšu imḫur-ašrā ina šumēlīšu Siris ina imnīšu tušaššāšu ina muḫḫi atbāri šadî elli tušzāssu ana maḫar Šamaš kīam tušaqbāšu  Šamaš tarmuš ina pîya imḫur-ašrā ina šumēlīya Siris pāširu ina imnīya našâku ina šadî elli atbāri azzâzku ša yâši idat lemutti izzīza kišpī ruḫê ruʾta lemutta īpuša lū zikaru lū sinništu lū balṭu lū mītu šū limūt-ma anāku lubluṭ Šamaš Ellil ilī bēl tenēšēti attā dayyānu muštēšer ilī ina awātīka rabīti ina qibītīka ṣīrti ša lā uttakkaru ina ūme annî yâši lū paṭranni ana yâši lū pašranni  KA.INIM.MA ušburrudê  x-x-x-x x-x-x-x-x x x x x gi x MIN x MIN x x X x X  KA.INIM.MA ušburrudê  KÌD.KÌD.BI x gumānum ṭābat kupad x x balu patān tašaqqi  nun-gal-pirig-nun-gal-dim₂ gal-pirig-nun pirig-gal-abzu X  KA.INIM.MA ušburrudê  KÌD.KÌD.BI ḫašû nuḫurtu šurmēnu ša napišti ša bīt Marduk šipta ana libbi tanaddi išattī-ma ana libbi AK.AK.E.DE₃ šammī ina sissikti tarakkas-ma inaʾʾeš  kaššāptam Id ruḫut Šakkan bēlet rēmînni iršâmšum īmurši-ma Sîn ireddīši illammê illaka arkīša annašši-mi kaššāptum ša udabbabu eṭlam ulabbânni ina šipte maḫṣā lēssa usḫā lišānša suḫpā buppānīša ḫulliqā x x KA.INIM.MA ušburrudê  KÌD.KÌD.BI x maštakal x kukuru x annûti x ana maḫar Šamaš x ana libbi tanaddi x išallim  šiptu x x-te x x-ma x x x x  x x-tum x x x x x x-x-x-x x urra u mūša x x Addu mê x x Sîn u Ištar qarrādū x alka ūmu luttallak x imna alka šumēla x kubsa x x ša Enbilulu x x ušākilū AN GAL x Enki Ninki ilū māti x mašê mašiāti x zāriqāti zāriqū ēkalla x ša izarraqūni bīt Ani u {d}x x īmuršu-ma Asalluḫi x ilqe šamma ina qātīšu elleti x maštakal mirāna x zēr bīni ḫašḫūr api ina mê būri x awīlam išqi uṣi x x kīma šāri ša libbīšu TU₆ ÉN.É.NU.RU  KA.INIM.MA ušburrudê  x-x-x-x x x murṣu x x ak x tarmuš x x ud x erâ x x x-x-x x ina šikari x kišpī x x  šiptu x x aš ta te x  KA.INIM.MA ušburrudê  x x ÉN ritti Anzî zuqaqīpat u šī kaššāptu inakkama kišpīša luppuḫaššim-ma kīma Manzīt šamê luzīqaššim-ma kīma šadî u amurri luḫalliq urpataša luḫalliq ūmša lusappiḫ kišpīša ša īteneppuša yâši u našparāti ša ištanappara ana yâši ṣalil nēberu ṣalil kāru mārū malāḫi kalīšunu ṣallū eli dalti u sikkūri nadû ḫargullū x x x lil-li-x x  KA.INIM.MA x  KÌD.KÌD.BI x  ÉN x x
