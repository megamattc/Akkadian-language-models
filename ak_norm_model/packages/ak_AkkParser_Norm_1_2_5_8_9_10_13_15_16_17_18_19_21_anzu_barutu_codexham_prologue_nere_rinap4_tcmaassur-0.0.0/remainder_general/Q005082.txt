cmawro/cmawr2/Q005082
attā nūru Sîn nannāru šamê u erṣeti bēl agî ilu šūpû ālik maḫri nādin agî ana šarrāni nādin zēri ana amīlūti ilu ša qibīssu lā uttakkaru annašu ilu mamman lā innû Sîn ina napāḫīka dalāti ina šupalkîka ana napāḫīka nišū ḫadâ ṣalmāt qaqqadi kalîš rīšāka ušāpâka nišū tenēšētu ša šerra zummâ mutūta ibaššī-ma eṭlu ša apla lā īšû usappāka-ma tanaddinšu šuma tanabbi šumšu būl Šakkan kalûšu iqūlakka saḫrūka nammaššû ša ṣēri izizzam-ma Sîn bēl tarbaṣi u supūri muštēšer rîti u mašqīti x-x-x x-in X ba-an-da-kar  KA.INIM.MA ana sinništi ša kišpī īpušu pašāri  ṣalam sinništi ša ṭīdi tabanni ana maḫar Sîn tulzāz serqa ana maḫar Sîn tasarraq ana Sîn kīam taqabbi sinništu annītu ša yâši kišpī īpuša lū mītat lū balṭat kišpūša arkīša lillikū-ma annīta tamannu-ma būrta teḫerri ana libbi būrti balta tanaddi buppānīša tasaḫḫapši ana muḫḫi mê irammuk epera ikattam-ma inêš  šaṭir bari šaṭār Aššur-šākin-šumi mār Šumāya šangî Aššur u Nergal ša ana Nabû bēlu rabû bēl kullat bēl bēlī bēlīšu taklu tākilka ul ibâš Nabû Kalkal kallāpu dandannu ÉN bēlu nannāru kullat binût Asar erṣetu kīma ḫirīti ana apsî adirtī lišdud lā ešrūtu limḫurū adirātīya anāku ana sullêka aktamis maḫarka lūbib  KA.INIM.MA x Sîn  DÙ.DÙ.BI x ṭīd ušalli nāri teleqqe x tuškên x x x
