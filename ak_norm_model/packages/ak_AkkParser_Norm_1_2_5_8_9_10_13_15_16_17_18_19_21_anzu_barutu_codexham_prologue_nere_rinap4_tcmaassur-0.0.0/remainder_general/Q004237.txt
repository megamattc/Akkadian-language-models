cmawro/cmawr1/Q004237
šumma amēlu pānūšu iṣṣanundū aḫāšu x urnê ḫašê x x x 3 ŠE.TA.ÀM ina šamni ḫalṣi x taballal-ma ina kakkabi tušbāt ina šēri maḫar Šamaš ina muḫḫi kupri izzâz-ma išatti uqnâ sāmta ḫurāṣa ippallas-ma zikurudû ša x pašer  šumma amēlu aḫīšu ina muḫḫi qaqqadīšu ištanakkan aḫāšu išammamāšu šēpāšu munê ittanaddû šīrūšu ina ṣīt šamši immimūšu ana sinništi alāka muṭṭu x akala ikkal-ma elīšu lā illak īnāšu ittanazzazzā x x x-šum-ma ītekkik pûšu ittanadlaḫ x--šu ittanaṣbat awātam iqabbûšum-ma imašši libbašu ittanadlaḫ amēlu šū ṣalmūšu epšū-ma ana mīti paqdū ṣalmūšu ša lipî epšū-ma ana kalbi šūkulū ṣalmūšu ša kupri epšū-ma ana Girra paqdū u našparāt zikurudê upšāšê x amēlu šū bēl kalbi ša ṣalmīšu īkulu iballuṭ kalbu x imât lāma iṭeḫḫûšum-ma imuttu imḫur-līm tarmuš x zēr šūši zēr ararî šimri ḫašḫūr api ištēniš x x ištēniš taḫaššal 1 šiqil dišip šadî 1 šiqil ḫimēta šina šiqil šamna ḫalṣa x ana 1/3 šikari tanaddī-ma tasâk ina kakkabi tušbāt ina šēri x ÉN i-ri-pa-ah nam-tar i-ri-pa-ah nam-gal bir-bir kib-ru an-ni TU₆ ÉN.É.NU.RU šalāšīšu tanaddī-ma tašaqqīšu-ma ana maḫar Šamaš uškên-ma x ḫulāla ina kišādīšu tašakkan-ma šaman šurmēni tapaššaš-ma arkīšu x  šumma KIMIN zēr bīni zēr kazalli zēr amušši x karān-šēlebi maštakal tarmuš imḫur-līm x urnê zēr puqutti 5 ŠE.TA.ÀM ina x x šiqil dišip šadî šina šiqil ḫimēti ištēniš taballal ana libbi kisimmi x ina šēri ina muḫḫi kupri izzâz-ma x šipta sebîšu ana libbi tanaddī-ma amēla šuāti tušakkal-ma x  šumma amēlu šēpāšu iraʾʾubū x x-x-x-x x-x x lu₂-u₁₈-lu-bi u₈-a u₃-a a-nir-ra X amēlu šū ina ūʾa u ayya tānēḫu ištanakkan {d}asal-lu₂-hi igi X Marduk ippalissu-ma tu₆ ku₃-ga-a-ni u-me-ni-šum₂ šipassu elletu iddī-ma a₂-šu-ŋiri₃-bi ba-an-du₈ ba-ni-ib₂-du-du mešrêtīšu ipṭur-ma ittanallak ka-bi ba-an-bad X ba-ni-ib₂-gi₄-gi₄ pâšu iptē-ma atmâ utarra eme-bi ba-an-du₈ inim X lišānšu ipṭur-ma amātu iqabbi niŋ₂-ak-a su-a-ni ŋal₂-la X ba-an-zi upšāšû ša ina zumrīšu bašû ina zumrīšu issuḫ inim {d}en-ki-ke₄ he₂-em-ma-an-bur₂-re ina amāt Ea lippašir {d}asar-alim-nun-na dumu-saŋ abzu-ke₄ sa₆-ga zil₂-zil₂-bi za-a-kam Marduk māru rēštû ša apsî bunnû dummuqu kûm-ma TU₆ ÉN  šiptu annītu ana muḫḫi šammī ušburrudê šalāšīšu tamannū-ma išallim  šumma amēlu pâšu x šunāti x bēl lemuttīšu x ana lemutti x šunāti x x x an x  šumma amēlu x amēlu šū x kīma x pa x x ta-x x  šumma amēlu x šīri iṣṣanabbassu īnāšu is x x minâtūšu uzaqqatāšu x iktanassûšu issâ̄šu i-x x x upallaḫšu amēlu šū ana zikurudê x x x x x x ga amēlu šū x x parzillu {na₄}x x ina kišādīšu tašakkan-ma pašer  šumma KIMIN x zēr bīni zēr maštakal {u₂}x x dišip šadî taballal-ma ina kakkabi tušbāt ina šēri ana maḫar Šamaš ina muḫḫi kupri izzâz-ma išattī-ma x šadâna ṣābita ina šaman šurmēni tapaššassu x zikurudû epšūšu pašer  šumma amēlu x šēpāšu iraʾʾubā pûšu rupuštu x amēlu šū zikurudâ šūkul šaqi pašiš ṣalam zikurudêšu epuš-ma itti mīti šunūl ana pašārim-ma x x x imḫur-līm {u₂}x x
