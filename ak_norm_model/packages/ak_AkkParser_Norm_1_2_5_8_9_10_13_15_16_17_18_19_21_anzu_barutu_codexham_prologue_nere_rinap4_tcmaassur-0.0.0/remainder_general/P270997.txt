aemw/amarna/P270997
ana šarri bēliya u ŠamašORŠapšuORŠimige-ya qibima umma Biridiya arad ša kitti ša šarri ana 2 šēpēt šarri bēliya u ŠamašORŠapšuORŠimige-ya sebîšu u sebʾettān amqutmi līdemi šarru bēliya inūma ištu irēbi ṣābī piṭṭāti ītepušmi Labʾaya nukurta ina muhhiya u lāmi nileʾʾû baqāmi baqāni qaṣṣira u lāmi nileʾʾû aṣi abulli abulli šahri ištu pāni Labʾaya inūma lamadmi u lāmi tittaṣûna ṣābū piṭṭātu u anumma tariṣ pānīšu ana laqi Magidda u lūmi likkimmi šarru ālšu lāmi yiṣbatši Labʾaya šummami gamratmi ālu ina mūtāni ina mūtān ina dabri u lū liddinammi šarru 1 meʾat amīlī manṣarta ana naṣāri ālšu lāmi yiṣbatši Labʾaya šummami yānu pānīma šanûta ina Labʾaya ṣabātmi Magidda yubaʾʾû
