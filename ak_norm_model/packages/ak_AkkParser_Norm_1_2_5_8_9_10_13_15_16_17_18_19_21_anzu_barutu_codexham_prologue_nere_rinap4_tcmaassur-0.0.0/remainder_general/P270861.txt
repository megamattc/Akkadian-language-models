aemw/amarna/P270861
ana Intaruta amīl Akšapa qibima umma šarrumma anumma ṭuppa annâ uštēbilakku qabê ana kâša u uṣṣur lū naṣarāta ašru šarri ša ittika  anumma šarru umteššerakku Hanni mār Maʾiriya akil tarbaṣi ša šarri ina māt Kinahhi u ša iqabbâkku šimâššu damqiš danniš lā ikaššadakku šarru arna awāta gabba ša iqabbâkku šimâššu damqiš danniš u epuš damqiš danniš u uṣṣur uṣṣur lā tamikki u lū šūšurāta ana pāni ṣābī piṭṭāti šarri akala mād karāna gabbu mimma mād anumma ikaššadakku arhiš arhiš u inakkis qaqqad ayyābē ša šarri  u lū tīde inūma šalim šarru kīma šamaš ina šamê samê ṣābūšu narkabātušu mādū magal šulmu 
