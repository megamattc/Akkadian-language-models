atae/edubba10/P522520
kūm kunukkīšu ṣupuršu iškun   ṣupur Muqquri {URU}a-zu ša Azubiti bētu 08 imār eqlāti ina mazarūte bētu epšu 03 dalāti ina libbi ina libbi x 01-me-18 manā erî uppišma Gabbi-ilani-Aššur masennu ša bēt issi ēkalli issu pān Muqquri ilqi kaspu gammur tadin eqlāti bētu zarpu laqiu tuāru dabābu laššu mannu ša ina urkiš izaqqupanni lū Muqquru lū marʾēšu lū ahhēšu dēnu dabābu issi Gabbu-ilani-Aššur ubaʾʾūni 01 manā gerdu ekkal ammar aganni kurru išatti 01 manā ṣarpi 01 manā hurāṣi ina burki Issar ša Ninua išakkan mašû mašītu ana Adad ša Kurbail uššar  šību Kummaya šību Ahiya-eriba šību Ahiya-amur gimru 03 ša Kapar-Ahu-bani  šību Luluʾ urdu ša Aššur-kenu-uṣur pāhutu  šību Qarruru ša Kapar-Bani-ahhe  šību Parni ša Til-pahhari  šību Ela... x ša Nura... x ṣābit tuppi {1}x+x x-nu tupšarru Simani ūm x-KAM₂ limmu Bel-dan
