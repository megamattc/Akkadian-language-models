aemw/amarna/P270947
ana šarri bēliya ilāniya ŠamašORŠapšuORŠimige-ya qibima umma Milki-ili ardika epri ša šēpētika ana šēpēt šarri bēliya ilāniya ŠamašORŠapšuORŠimige-ya sebîšu sebʾettān amqut yīde šarru bēlī ipšī ša yīpušuni Yanhamu ištu aṣîya ištu muhhi šarri bēliya inūma yubaʾʾû 3 līm kaspī ištu qātiya u yiqbû ana yâši idnammi aššatka u mārīka u lū pūta mahaṣā u lū yīde šarru ipša annâm u lū yuššira šarru bēlī narkabāti u lū yilteqeni ana muhhišu lā ahlaq 
