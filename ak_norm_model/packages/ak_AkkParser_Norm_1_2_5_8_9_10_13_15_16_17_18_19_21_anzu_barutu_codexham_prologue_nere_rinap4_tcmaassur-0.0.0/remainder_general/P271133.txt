aemw/amarna/P271133
ana šarri šamši bēliya qibima umma Ammistamri ardika ana šēpētika 7 u 7 amqut lū šulmu ana muhhi šarri šamši bēliya ana bītātika hīrtika aššātika mārīka ṣābī piṭṭātika u mimmû šarri šamši bēliya lū šulmu  x x x  x x x x x-ni-šu-nu mārī šiprišu u akannam anāku aqtabi annûtu šunu amīlū māt Amurri ammīnimma ana māt Hatte illakū u ušēšir annûti x u iraššišunu x addinšunuma ana šamši bēliya u mār šipriya x ana pāni šamši bēliya inanna addinšunuma  šanītam šar māt Hatte išpur ammīnimmi mārī šiprišu taṣabbatmi u mār šipri išpurma šinīšu ana yâši u kīam iqtabi ana māt Mittani ū ana māt Miṣrimi amīlī annûti šummami tušebbalšunu anakkir anumma ardu ša šarri šamši bēliya anāku  šanītam assurrimma šar māt Hatte ittiya inakkir šamši bēliya balāṭī balāṭa ša napištiya x liqbi balāṭī napištiya šamši bēliya lū īdemi šummami inakkir māt Hatte itti māt Ugarita x x U₂ x  x-x-te-x x MEŠ-ia x  x A x x x U₂ x x RI x x ana x x ardišu x x x x
