cmawro/cmawr1/Q004239
šumma amēlu bābšu ḫubbub kišpī ana amēli u bītīšu lā ṭeḫê kibrīta gaṣṣa šaršerra ištēniš tasâk ina billati taballal-ma ÉN ezzēta šamrāta gapšāta lemnēta ša lā Ea manna māḫirka Asalluḫi lissuḫ kišpī tê ÉN  šiptu annītu šalāšīšu ana libbi tamannū-ma sippī bāb bīt amēli šuāti qadūta tašaḫḫat arkīšu billat ša tablulu-ma ina sūni tašaḫḫat-ma šalim pašir  ana kišpī ana amēli u bītīšu lā ṭeḫê maštakal šakirû billatu damiqtu kibrīt šamnu ḫalṣu ina itqi talammi ina bābi kamî u ṣerri dalti tetemmer-ma kišpī iḫalliqū ana amēli u bītīšu lā iṭeḫḫû  šumma amēlu bābšu ḫubbub DÙ.DÙ.BI bīta ša ṭīdi ina x dalāti tetemmer x dalāti ina pān askuppi x--ma kišpī pašrū  sik₂ u₂ x nignak x-x ana maḫar Šamaš kīam taqabbi erṣeti dayyān šamê u erṣeti eliš u šapliš dayyān mātāti attā-ma ša annanna mār annanna ša ilšu annanna ištaršu annannītu zikurudâ x amēlu līmurka annâ ana maḫar Šamaš šalāšīšu iqabbī-ma maqqītu inaqqi bīt Sebetti x-x tum inaššī-ma Šamaš dayyān kiššāti šalāšīšu imannū-ma ištu maḫar Šamaš iriqqa ana Ea u Asalluḫi iqerrib Ea šar bānû ṣalmāt qaqqadi aššum zikurudâ ša upīš lemutti ša amēlūti ša kašdūninni x-x-x maḫarka aškun x-x-x pašer-ma dalīlīka ludlul x-x-x-x-ma bīt Sebetti x-x-x-x-x dalāti petâti x-x-x-x-x-x-x ša pîšu tapaṭṭar x x tapaṭṭar x taraḫḫaṣ x x bu un x tasallaḫ-ma x x x a ku₃-ga x līlil x x e₂ a ku₃-ga x x bīti līlil x zag-ŋar e₂ a ku₃-ga x nāri aširti bīti līlil eme hul-ŋal₂ bar-še₃ he₂-em-ta-gub  KA.INIM.MA ušburrudê 
