borsippa/P521534
akī uʾilti ša isqi ša atûtu ša erib Nabu ša itti Basia lā zuʾʾuzu ša Marduk-šumu-ibni māršu ša Šula mār Ilia ša ina muhhi Nidinti-Nabu māršu ša Nabu-zeru-ušebši mār Rab-tarbaṣi elitu uṭṭata Marduk-šumu-ibni mala zittišu adi qīt ša Nisannu šanat 25-KAM ina qātī Nidinti-Nabu mahir ultu ūm 1-KAM ša Ayyaru šanat 25-KAM akī uʾilti ša ina muhhišu 10 ma-sa-tu₄ ina kiṣri u irbi x ana Marduk-šumu-ibni inamdin mukinni Iddin-Nabu māršu ša Nabu-šumu-ukin mār Baqilu Nabu-iddin māršu ša Qišti-Marduk mār Šabrû Nabu-x māršu ša Hadda mār X ṭupšarru Iddin-Nabu māršu ša Nabu-eṭer-napšati mār Ilia Borsippa Ayyaru ūm 18-KAM šanat 25-KAM Darius šar Babilu šar mātāti ištēnâ ilqû
