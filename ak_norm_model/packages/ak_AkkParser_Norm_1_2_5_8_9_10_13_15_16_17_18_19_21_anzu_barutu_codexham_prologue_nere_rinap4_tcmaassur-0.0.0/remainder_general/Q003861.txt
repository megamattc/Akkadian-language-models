ribo/babylon6/Q003861
kimahhu ša Šamaš-ibni mār Dakuru ša Aššur-etel-ilani šar KUR-aš-šur rēmu iraššâššumma ultu qereb KUR-aš-šur ana Bit-Dakkuri mātišu ūbillaššumma ina kimahhi ina qereb E₂-šu₂ ša Duru-ša-Ladini ušaṣlilušu mannu attā lū šaknu šāpiru lū dayyānu lū rubû ša ina māti iššakkanu ana kimahhi u eṣetti šuāti lā tahaṭṭu ašaršu uṣur ṣilli ṭa-a-bi elišu turuṣ ana šuāti Marduk bēlu rabû palêka lurrik ṣulūlšu ṭa-a-bu elika liškun šumka zērka u balāṭu ūmēka arkūti ana ūmē ṣâta likrubu šumma rubû šū lū šaknu lū šāpiru lū dayyānu lū šakkanakku ša ina māti ibbaššû ana kimahhi u eṣetti šuāti ihaṭṭû ašaršu unakkari ana ašar šanâmma ileqqû u manma ana lemuttum ušadbabušuma išemmû Marduk bēlu rabû šumšu zēršu perʾašu u nannābšu ina pî nišī lihalliq Nabu sāniq mithurti minâta ūmēšu arkūti likarri Nergal ina diʾi šibṭu u šaggašti lā igammil napšātsu
