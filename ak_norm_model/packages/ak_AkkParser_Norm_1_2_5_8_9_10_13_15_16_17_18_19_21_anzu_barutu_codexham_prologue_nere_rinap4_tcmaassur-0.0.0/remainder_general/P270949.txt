aemw/amarna/P270949
ana Yanhami bēliya qibima umma Mut-Baʿli ardika ana 2 šēpēt bēliya amqut kī qabīmi ina pānika Mut-Baʿlimmi innebit Ayab hihbēʾ kī innebbitu šar Pihili ištu pāni rābiṣī sūkinī šarri bēlišu libluṭ šarru bēliya libluṭ šarru bēliya šumma ibašši Ayab ina Pihili annû 2 arhī yānumma allû Bin-ilima šāl allû Taduwa šāl allû Yašuya šāl adi ištu ganba Šulum-Marduk Aštarti ennerir inūma nakrū gabbi ālān māt Gari Udumu Aduri Araru Mišta Magdali Heni-anabi Zarqi ṣabtat Hayyani Yabišima šanītam annû ištu šapārika ṭuppa ana muhhiya šaparti ana šâšu adi kašādika ištu harrānika u annû kašid ana Pihili u ištemûna awâteka
