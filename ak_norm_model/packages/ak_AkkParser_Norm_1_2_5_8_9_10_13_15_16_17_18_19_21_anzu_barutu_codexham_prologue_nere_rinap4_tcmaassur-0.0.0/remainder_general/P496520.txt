atae/ctn6/P496520
kunuk Ahi-ah-ide tankāru mār Naqamu bēl ša-šīmi urdīšu tadin   ša-šīmi urdušu ša Ahi-ah-ide uppišma Šamaš-šarru-uṣur ina libbi 1 1/2 manê ṣarpi ilqe kaspu gammur tadin urdu šuātu zarip laqi tuāru dēnu dabābu laššu mannu ša ina urkiš ina mate izaqqupanni iparrakūni lū Ahi-ah-ide lū marʾēšu lū mār marʾēšu lū ahhēšu lū mār ahhēšu lū šaknu lū x x x issi Šamaš-šarru-uṣur marʾēšu mār marʾēšu ahhēšu mār ahhēšu dēnu dabābu ubtaʾʾūni 10 manê ṣarpi 1 manê hurāṣi sakru ina burki Inurta āšib Kalha išakkan ina dēnīšu idabbubma lā ilqe ṣibtu ina bēt ūmē sartu ina kal šanāti ṣarpi ina 10.MEŠ ina bēlīšu utâr Aššur Šamaš bēl Nabu lū bēl dēnīšu  Kislimi ūm 4.KAM₂ limmu Dadi šību Mannu-ki-Inurta šību Nabu-leʾi šību Nergal-epuš šību Nanaya-tariba šību Tariba-Issar šību Mannu-ki-Bel šību Ṣaṣi šību Tarṣiya tupšarru
