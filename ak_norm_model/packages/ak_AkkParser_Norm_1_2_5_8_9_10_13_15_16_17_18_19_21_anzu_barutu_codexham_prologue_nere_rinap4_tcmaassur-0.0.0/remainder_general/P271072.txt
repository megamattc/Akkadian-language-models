aemw/amarna/P271072
Rib-Addi ištappar ana bēlišu šar māti šarri rabî šar tamhār Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut inūma yiqabbû šarru uṣurmi ramānka amur pānānu ina ūmī abbūtiya amīlū maṣṣar šarri ittišunu u mimmi šarri elišunu u annû anāku yānu balāṭ šarri ina qātiya u yānu amīlī maṣṣarti šarri ittiya anāku ina īdēniya inaṣṣaru ramāniya amur abuya x ana šâšu x amīlū maṣṣartu amīlūti šarri ittašu u balāṭ šarri elišu u annû anāku ul maṣṣartu u ul balāṭ šarri ana yâši u Pahura apaš ipša rabâ ana yâši uššir amīlī māt Sute u dākū šerdanni u 3 amīlī šūrib ana māt Miṣri u māni ūmī tīšašu ālu eliya u allê taqbû ālu ipšu ša lā apiš ištu dārīti apiš ana yâšinu u yišme šarru awâte ardišu u yuwaššira amīlī ul tīpuš ālu arna mīna īpušuna anāku šime yâši elišunu ul timʾi šumma amīlū ina pāni šarri ū yānu šime yâši anumma kīamma ašpuru ana ēkalli awâtuya ul tušmûna
