aemw/amarna/P271030
ana Rib-Addi māriya qibima umma rab ṣābī abikama abika ilānu šulumka šulum bītika lišʾal inūma taqbû lāmi antinnu erēb amīlī ša Ṣumuri ana āliya mūtānummi ina Ṣumuri mūtānu muhhi amīlū ū ina muhhi imērī mannu mūtānu muhhi imērī inūma lā tallakū imērū u ubaʾʾû imērī šarri u ulla halqu mimmi šarri adi ubaʾʾašunu bēlušunu šumma šarru bēli imērī buʾʾâmi imērī šarri ammīnimmi teppušū kišūma ana ardē šarri ušširammi amīlī ana naṣār āli u allû šaprātī ana šarri muhhikunu u literranni ina ṭuppi muhhi gabbi
