atae/huzirina/P338383
x x x x+x+x x x+x x+x x x x x-e šanāti x x x+x ra x e kal x x x x x in-tu-qa ina si-si-x x x itti šēpē x+x x+x x x x aṣṣabat ša ma-aq-x x Nabu ina lā hīṭīya mār Bel ina lā šērtīyāma ina šēṭūti ša abbēya ahhēya ša x x x x-ni imkû išīṭu ana Ezida uz-za-me kaqqaru šaqû bēt tuklātēni ana Ezida u₂-za-me sippi lalê dagāli ina lakûtīya uz-za-mi puhri ina bēt ṭuppi ušābi ša aqqari bēt ilāne ša Nabium sur gan šu₂ amūqu ahtansāsa damqātīšu išāt Ezida taqammu libbī attahar bušû ina lā ūmūya ṣummuru aktašadma šībūte ina lā simenīya tussēlanni ina erši kî lā pālih ilūtīka o ina šutānuhu attagammar abakki ina napištīya o lā āmura dumuqša aṣṣahir ana ṣeherūti ina šaplūti assipīli ana lappani šēʾi bābīya tarruṣa qātāya ussarrīri ana urdi u amti ša attanahhura ina zibānīti gārû kaššāptu ātašera mê tarmuk ina ṣērīya parsāka ina ālīya nakrūtīya bēt abīya lamûni niziqtu lā ṭūb šīri ina muhhīya uttahhāṣa ina mēnēše altanašši ilāni rūqūti nīš qātī ištārī ina šemeʾi assanahhūru ummu iṣṣahhira laššu lā tassanahha muhhī x x x ri še BE ina lā ammāra muʾātu kî elmēšu irtūqanni elli uttāra ana maqāti ūri aqqarat napištī tutâranni libbū ramenī ašakkan minû ana šagānīya ṣibit ṭēme arašši minû ana rašēʾyāma Nabu alê napšurka mār Bel alê têrātūka alê šārka ṭābu ša izzīqa illāka ina muhhi anšūtēka bēlī ina mat ina mārūtīya šaknat igiltūma ana māti Šamaš napha ana ayāši x x+x-tu x-an-ni ana nišē izannunu nuhšu ana ayāši izannunu imtu u martu gamar napšātūwa Šiddukišarra ayēše lullīki aktalda ana abul mūti Nabu ana mīni tumašširanni lā tumaššaranni bēlī ana puhri ša hadânūwa mādu qātē ma ad še da kaššāptīya lā tumaššaranni Muduggasa anšū pālihka anāku lā tubâšāni ina puhru nāṣir kettu anāku kettu ša aṣṣuru lā tuhallāqa lū limūta ēdu ša eltašūka Bel Nabu qāt maqtu ṣabat ša ana ilūtīka upaqqa gimil napišti anšu ša hadânīya usīqa hādāti kišpīšina mê irmuka muhhī ina šārīka mētu libluṭ gamirte napšassu lū taturru 
