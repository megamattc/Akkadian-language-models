cmawro/cmawr3/Q007446
x x ša₂ ša₂ x x x x upaqqidūʾinni x kaššāp kaššāpte ēpiš ēpište x ša upīšī lemnūti šarqiš īpušūni x inanna ṣalmīšunu abnī-ma ina maḫar Ea Šamaš u Asalluḫi ušzīssunūti ina dīnīka ṣīri ša lā uttakkaru ina qibītīka ṣīrti ša lā innennû ina tî ša Asalluḫi ina šipti ša Ea ina qibīti ša ilīya u ištarīya kišpīšunu ruḫêšunu rusêšunu x ana muḫḫīšunu litūrū-ma yâši lippaṭrūʾinni ina ṣīt pîkunu kabittu ša lā uštepellu ana Anunnaki Ereškigal Bidu idugal erṣeti piqdāšunūti itti mītūti limmanû itti balṭūti lā immannû x kišpūšunu ruḫûšunu upšāšûšunu lemnūtu ana zumrīya ay iṭḫâni lubluṭ lušlim-ma dalīlīkunu ludlul  KA.INIM.MA ušburrudê  DÙ.DÙ.BI ana maḫar Ea Šamaš u Asalluḫi paṭīra tukān šalāš kurummāti akal kunāši tašakkan suluppī sasqâ tasarraq miris dišpi ḫimēti tašakkan šalāšat laḫannī mê šikara tumallā-ma tašakkan nignakka pēmti ašāgi tumallā-ma ištēn ina erēni x ištēn ina burāši ištēn ina qēmi tasarraq ana Šamaš mê sasqî tanaqqi ana Ea mê erēni tanaqqi ana Asalluḫi mê burāši tanaqqi ana ilīšu u ištarīšu nignakka {šim}x tasarraq šikara tanaqqi ana Gilgāmeš ummara baḫra tatabbak 12 akal kunāši miris dišpi ḫimēti tašakkan nignak burāši tašakkan šikara tanaqqi ina šumēl Gilgāmeš ṣalam Ḫumuṭ-tabal tašakkan x x x mê kaṣûti šikar labti tanaqqi ṣalam kaššāpi u kaššāpti zikari u sinništi šina ṣalmī lipê šina ṣalmī iškūri šina ṣalmī kupsi šina ṣalmī ittê šina ṣalmī bīni šina ṣalmī erēni šina ṣalmī līši ša qēm ennēni šina ṣalmī ṭīdi šina ṣalmī bappiri x ana maḫar Šamaš tašakkan-ma šiptu annītu šalāšīšu tamannu kīma tamtanû ina maḫar Šamaš kīam iqabbi  Šamaš aškun maḫarka ṣalam ēpišīya u muštēpištīya ana Ḫumuṭ-tabal ša qaqqari piqissunūti tabal mê ana Ḫumuṭ-tabal aqqi x x x Ḫumuṭ-tabal x Šamaš x ṣalam ēpišīya u muštēpištīya x annâ iqabbi x taqabbīšunūti x x x
