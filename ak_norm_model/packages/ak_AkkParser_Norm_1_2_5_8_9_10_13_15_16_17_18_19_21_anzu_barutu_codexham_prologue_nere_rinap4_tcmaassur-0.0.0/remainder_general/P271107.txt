aemw/amarna/P271107
Rib-Addi ištapar ana bēlišu šar mātāti šarri rabî Beltu-ša-Gubla tiddin dunna ana šarri bēliya ana šēpēt bēli ŠamašORŠapšuORŠimige-ya sebîšu sebʾettān amqut ana mīni yištapparu šarru bēlī yâši uṣurmi lū naṣirta ištu manni inaṣṣaruna ištu nakriya ū ištu amīlī hupšīya mīnu yinaṣṣiranni šumma šarru yinaṣṣiru aradšu u balṭāti u šumma šarru lā yinaṣṣaruni mīnu yinaṣṣiruni šumma šarru yuwašširuna amīlī māt Miṣri u māt Meluhha u sisî ana qāt amīliya annû kīma arhiš u balṭāti ana arād šarri bēliya šumma yānu mimma ana yâši ana laqe sisî gamir gabbi ina nadāni ina māt Yarimmuta ina balāṭ napištiya šumma libbi šarri ana balāṭ ardišu u ālišu uššira maṣṣarta u tinaṣṣarū ālka u aradka adi yīdû šarru ana mātātišu u yuwašširu ṣābī piṭṭātišu u yušapšihu mātātišu damiq kīamma pāni šarri ina šapārika ana ardika šūribmi Haya ana Ṣumura 13 kaspī 1 tāpal nalbašī nadnāti agrūt habiri inūma šūrib ṭuppī ana Ṣumura allûmi Haya šālšu adi mūša šūrib ana Ṣumura pānānu baluʾaṭ šarri ibašši eliya u niddinu agrūt amīli ša nišpuru u annû inanna yānu balāṭ šarri u yānu amīlī maṣṣarta eliya kīma abbūtiya x annû yānu x kīma x-ši ina x
