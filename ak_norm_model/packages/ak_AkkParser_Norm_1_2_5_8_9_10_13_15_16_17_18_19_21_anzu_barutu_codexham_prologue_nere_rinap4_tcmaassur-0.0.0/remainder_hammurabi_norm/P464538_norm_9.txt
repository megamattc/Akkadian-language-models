šumma awīlum ša mimmûšu halqu mimmâšu halqam ina qāti/qātī awīlim iṣṣabat awīlum ša hulqum ina qātīšu ṣabtu nādinānum-mi iddinam mahar šībī-mi ašām iqtabi u bēl hulqim šībī mūde hulqīyā-mi lublam iqtabi šayyāmānum nādin iddinūšum u šībī ša ina mahrīšunu išāmu itbalam u bēl hulqim šībī mūde hulqīšu itbalam dayyānū awâtīšunu immarū-ma šībū ša mahrīšunu šīmum iššāmu u šībū mūde hulqim mūdûssunu mahar ilim iqabbû-ma nādinānum šarrāq iddâk bēl hulqim huluqšu ileqqe šayyāmānum ina bīt nādinānim kasap išqulu ileqqe
