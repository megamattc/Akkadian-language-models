saao/saa06/P335388
kunuk Martuʾ rab ālāni ša issi ēkalli kunuk Mardi gimru 02 amēlē urdāni ša pāhiti ša Barhalza bēl nišē tadāni   Remut-ilani ummīšu 03 ahhēšu gimru 05 nupšāti Šamaš-ballissu māršu Sasi 02 marʾēšu issušu Nabuʾa 03 ahhēšu ahātīšu gimru 05 nupšāti Zabinu nukaribbi issušu kirie ša zamar gimru 17 nupšāti kirie ina Nabur urdāni ša Martuʾ ša Mardi uppišma Ahi-ṭalli šakintu ša Ninua issu pān amēlē annūtu ina libbi x manê ṣarpi ša Gargamis ilqi kaspu gammur o tadin nišē kirâti o zarip laqi tuāru dīnu dabābu laššu mannu ša urkiš ina matēma izaqqupanni iparrikūni dīnu o dabābu issi šakinte ubtaʾʾūni kaspu ana ešrāti ana bēlēšu utâr ina dēnīšu idabbubma lā ilaqqi  šību Nabu-šumu-iddina ṭupšarru šību Lahirayu šību Zar-Issar rab ušpāri šību Nabuti ušpāru šību Marduk-iddina mār damqi šību Šarru-emuranni šību Nabu-naṣir šību Mazugu šību Bani ṭupšarru Ayaru ūm 01-KAM₂ šat 23 Sin-ahhe-eriba šar Mat-Aššur limme Mannu-ki-Adad-milki ša Ṣupite
