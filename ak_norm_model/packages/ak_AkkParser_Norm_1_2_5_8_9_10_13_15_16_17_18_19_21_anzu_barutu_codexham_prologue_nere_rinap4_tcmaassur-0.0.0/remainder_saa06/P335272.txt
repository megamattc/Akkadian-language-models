saao/saa06/P335272
ṣupur Mannu-ki-ahhe ṣupur Issi-Adad-ahhutu bēli bēti tadāni mūṣû adi tarbāṣi   bētu epšu adi gušūrīšu 02 dalāti ina libbi ṭēhi bēt Nabu-duru-uṣur ṭēhi bēt Šamaš-šumu-uṣur ṭēhi bēt Ululaya ṭēhi bēt Nabu-naṣir ṭēhi Šamaš-uballiṭ uppišma Eriba-ilani tankāru issu pān Mannu-ki-ahhe ina libbi 03 2/3 manê ṣarpi ilqi kaspu gammur tadin bētu šuātu zarip laqi tuāru dēnu dabābu laššu mannu ša ina urkiš ina matēma lū amēlē annūte lū marʾēšunu lū mār marʾēšunu ša issi Eriba-ilani x x x x x kaspu ana ešrāti ana bēlēšu utâr ina dēnīšu idabbubma x x x  šību Dugul-pan-ili {LU₂}x x šību Nabu-naṣir ša-ginēšu ša x x šību Urdu-Issar mār {MI₂}hi-x x x šību Nergal-ahu-uṣur rab hanšê ša x x x šību Zahaṭuṭu kāṣir šību Tariba-Issar kāṣir šību Babanu naggār mugirri šību Nabu-ahu-uṣur rab kallie šību Zaruti ṭupšarru šību Ululaya  šību Bani ṭupšarru ṣābit danniti Addaru ūm 21-KAM₂ limmu Bel-šarrani šakin māt Kurbail 04 manê erî ša ṣupuršu
