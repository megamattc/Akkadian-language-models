saao/saa06/P335365
ṣupur Bar-ahate bēl eqli bēti nišē tadāni   bētu 50 imārī eqlu 10 līmu tillit bētu epšu Hašanu 04 marʾēšu issušu Danqi marʾūša marʾassa gimru 09 nupšāti urdāni ša Bar-ahate ina Tiʾi uppišma Šummu-ilani issu pān Bar-ahate ina libbi 06 manê ṣarpi ina manê ša šarri ilqi kaspu gammur taddin eqlu bētu nišē kiriu šuātu zarpu laqqiu tuāru dēnu dabābu laššu mannu ša ina urkiš iparrikūni lū Bar-ahate lū marʾēšu lū qurubšu lū mammannūšu ša issi Šummu-ilani marʾēšu dēnu dabābu ubtaʾʾūni 10 manê ṣarpi 01 manû hurāṣi sakru ina burki Issar āšibāt Ninua išakkan kaspu ana ešrāti ana bēlīšu utâr o ina dēnīšu idabbubma lā ilaqqi šību Mar-nuri šaniu Maganuba šību {1}x x-{d}PA {LU₂}x-bar-ru šību {1}x x-qa-mu o mukīl appāti šību {1}x-mu-za-x+x šību Rapa-Yau x x x qa qa x x x x x
