saao/saa06/P335126
kūm kunukkišunu ṣupuršunu iškunu ṣupur Zakkuri ṣupur Dukur-il bēl amēli tadāni   Mannu-ki-Arbail māršu ša Ahi-Yau uppišma Bahianu issu pān Zakkuri issu pān Dukur-il ina libbi 30 manê erî iptaṭar kaspu gammur tadin amēlu šuātu zarip laqqi tuāru dēnu dabābu laššu mannu ša ina urkiš ina matēma izaqqupāni 10 manê ṣarpi iddan amēlu ušēṣa ṣibtu bennu ana 01 mē ūmē sartu ina kal ūmāti  šību Bel-duri rab ālāni šību Dususu šību Milku-il šību Bel-emuranni šību Šamaš-šezib šību Attara šību Inurta-mušezib Abu ūm 05-KAM₂ x x-bu-u limmu Mitunu šakin māti Isana šību Nabu-nadin-ahhe ṭupšarru ṣābit danniti 02 manê erî ša ṣupuršunu
