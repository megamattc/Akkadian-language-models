saao/saa06/P335270
kūm kunukkīšu ṣupuršu iškun ṣupur Dusi bēl bēti tadāni   bētu epšu adi gušūrīšu adi dalātīšu bēt mayāli tarbāṣīšu bēt ramākīšu bēti šanie 2/3 ša bēt danni bētu elīu bēt abusāte bēt qāti kimahhu ina libbi uppišma Šumma-ilani mukīl appāti ša ša-muhhi-bētāni ina libbi 03 manê ṣarpi ina ša šarri ilqi kaspu gammur taddin bētu šuātu zarip laqqi tuāru dēnu dabābu laššu mannu ša ina urkiš u matēma izaqqupanni iparrikūni lū Dusi lū marʾēšu lū ahhēšu lū mammannūšu ša issi Šumma-ilani marʾēšu dēnu dabābu ubtaʾʾūni manê 05 manê ṣarpi masû x manê hurāṣi sakru ina burki {d}x x x x x išakkan 02 sissê paṣūti ina šēpē Aššur irakkas 04 harbakkannī ina šēpē Nergal ušerrab 01 bilāt annuku ana pāhiti ālīšu iddan kaspu ana ešrāte ana bēlēšu utâra ina dēnīšu idabbubma lā ilaqqi  šību Urdu-Aya ušpār birmi šību Ilu-ibni ahūšu ša hazannu šību Kenuʾa Libbalaya šību Bel-ibni urdu ša ša-muhhi-bētāni šību Šumma-ilu tankāru šību Bibe rāʾyu rabiu šību Danqa-dibbi-Issar {LU₂} šību Qalunzu {LU₂} šību Aššur-šezibanni mukīl appāti šību Nabu-bel-šumati ṭupšarru šību Qiti-ilani tašlīšu šību Arbailaya mukīl appāti Ayari ūm 10-KAM₂ limmu Zazaya šakin māti Arpadda
