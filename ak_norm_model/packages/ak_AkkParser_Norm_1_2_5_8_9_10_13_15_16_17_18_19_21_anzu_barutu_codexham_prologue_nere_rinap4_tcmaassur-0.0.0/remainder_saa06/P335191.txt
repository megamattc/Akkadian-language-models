saao/saa06/P335191
kūm kunukkīšu ṣupuršu iškun ṣupur Babilaya bēl nišē tadāni   Taribi-Issar ahūšu issušu marʾassa gimru 04 nupšāti urdāni ša Babilaya tupišma Barsipitu issu pān Babilaya ina libbi 03 manê ṣarpi ina 01 manê ša tankāru talqi kaspu gammur tadin nišē šuātu zarpu laqiu tuāru dēnu dabābu lāšu mannu ša ina urkiš ina matēma iparrikūni lū Babilaya lū marʾēšu lū mār marʾēšu lū ahhēšu lū mār ahhēšu lū šaknušu lū qurubšu lū mammannūšu ša dēni dabābu issi Barsipitu u urkītūšu ubtaʾʾūni 01 manû o gerdu ekkal mar agannu kurru išatti 01 manû ṣarpi masû 01 manû hurāṣi sakru ina burki Adad āšib Urakka išakkan kaspu ana ešrāte ana bēlēšu utâr ina dēnīšu idabbubma lā ilaqqi šību {1}x x x x x x x x x x šību {1}x x x x x x x x x x šību {1}x x x x x x x x x x šību {1}x+x x x+x-DINGIR ša-rēši gimru 06 šībūti ša-rēšāni  šību Ninuayu hazannu šību Urdu-Sin urdu ša šukkalli šību Hambi rab ṣarrapāni šību Remanni-Adad naggāru šību Ilu-uṣur urdu ša turtānu šību Aššur-ahu-iddina ṣāhitu šību Ahu-illika urdu ša Sin-eriba šību Kenu-ahu urdu ša masenni šību Haldi-eṭir ušpāru šību Nabu-šallim ṭupšarru šību Sagibi atû ša ēkalli šību Ilu-ibni ṭupšarru ṣābit ṭuppi  Arahsamnu ūm x-KAM₂ limmu Aššur-belu-uṣur šakin māt o Šahuppa
