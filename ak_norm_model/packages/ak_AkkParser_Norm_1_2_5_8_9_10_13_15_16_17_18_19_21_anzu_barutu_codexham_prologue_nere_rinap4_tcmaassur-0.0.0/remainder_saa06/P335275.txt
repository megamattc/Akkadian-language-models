saao/saa06/P335275
kunuk Issar-duri kunuk Lu-šakin mār Abši-Ešu Muṣuraya bēl bēti tadāni    bētu epšu adi gušūrīšu adi dalātīšu ina Bet-Eriba-ilu qanni ša Ṣab-Adad uppišma Remanni-Adad mukīl appāti dannu ša Aššur-bani-apli šar Mat-Aššur issu pān Issar-duri issu pān Lu-šakin ina libbi 04 manê ṣarpi ina 01 manê ša Gargamis ilqi kaspu gammur taddin bētu zarip laqqi tuāru dēnu dabābu laššu mannu ša ina urkiš ina matēma izaqqupanni amēlē annūte lū marʾēšunu šību {1}pa-x+x x x {LU₂}x x šību {1}AD-x x {LU₂}x x šību Seʾ-ilaʾi {LU₂} šību Bahianu {LU₂} šību Marduk-remanni {LU₂} gimru 06 šībūti Bet-Eriba-ilaya šību Issar-nadin-apli ṭupšarru ṣābit dannite Šabaṭu ūm 01-KAM₂ limmu Kanunaya pāhiti bētu eššu
