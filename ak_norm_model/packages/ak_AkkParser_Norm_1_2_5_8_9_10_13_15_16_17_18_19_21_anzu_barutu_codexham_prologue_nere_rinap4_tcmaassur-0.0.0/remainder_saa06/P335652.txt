saao/saa06/P335652
kunuk Bel-aplu-iddina rab zammāri ša Tarbusiba bēl nišē tadāni   Gabbe kāṣir issušu ina libbi 03 manê ṣarpi ša Gargamis ilqi kaspu gammur taddin nišē šuātu zarpu laqiu tuāru dēnu dabābu laššu mannu ša ina urkiš ina matēma izaqqupāni iparrikūni lū Bel-aplu-iddina lū marʾēšu mār marʾēšu lū ahhēšu mār ahhēšu lū x x x x x x x x x x x x x lū mammannūšu ša issi Remanni-Adad lū marʾēšu mār marʾēšu dēnu dabābu ubtaʾʾūni kaspu ana ešrāte ana bēlēšu  šību Silim-Aššur šukkalli dannu šību Zaruti mukīl appāti ša mār šarri šību Zaruti rab kiṣir ša mār šarri šību Šamaš-šarru-uṣur mukīl appāti šību Sakkannu mukīl appāti šību Nabu-eriba šaniu ša rab urāt šību Aššur-ilaʾi mār Šarru-ibni šību Nergal-šarru-uṣur ša ṣīr āli ša Tarbusiba Taʾuzu ūm 20-KAM₂ limmu Kanunaya ša bētu eššu
