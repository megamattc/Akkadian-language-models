saao/saa06/P335067
kunuk Arbailaya šaniu Barhalza kunuk Nabu-riba-ahhe ṭupšarru kunuk Mašqaru tašlīšu kunuk Il-dala tašlīšu 10 manê ṣarpi ina 01 manê ša Gargamis 75 yābilī 01 sāhirtu damiqtu ša Remanni-Adad mukīl appāti ša Aššur-bani-apli šar Mat-Aššur ina pān Arbailaya šaniu Barhalza ina pān Nabu-riba-ahhe ṭupšarru ina pān Mašqaru tašlīšu ina pān Il-dala tašlīšu ina pūhi ittaṣṣu ana šalāssîšu irabbi immerē sāhirtu ina Addari iddan šumma lā iddin immerē ulludu šību Nergal-šarru-uṣur tašlīšu šību Šamaš-šarru-uṣur mukīl appāti šību Barruq mukīl appāti šību Nabu-šezib mukīl appāti šību Šumma-ilani mukīl appāti šību Sakkannu mukīl appāti šību Aššur-ilaʾi rab kiṣri ša-qurbūti šību Zaruti rab kiṣri ša mār šarri šību Ha-bašte rab atî šību Nergal-šarru-uṣur tašlīšu šību Marduk-šarru-uṣur mār Gabbe
