saao/saa06/P335303
kunuk Balṭi-Aya ṭupšarru bēl kirie ša tilliti tadāni   kiriu ša tilliti ina Kipšuna ṭēhi kirie ša Ahu-illika ṭēhi nāri ša Urbaya ṭēhi išid būrti uppišma Mannu-ki-Arbail issu pān Balṭi-Aya ina libbi 04 manê ṣarpi ša Gargamis ilqi kaspu gammur tadni kirie šuātu zarip laqqi tuāru dēnu dabābu laššu mannu ša ina urkiš ina matēma izaqqupāni iparrikūni 12 manê ṣarpi x manê hurāṣi ana Issar āšibāt Ninua iddan kaspu ana ešrāte ana bēlēšu utâr ina dēnīšu idabbubma lā ilaqqi  Taʾuzi ūm 18-KAM₂ limme Dananu ša Manṣuate šību Aššur-ilaʾi šību Nabu-eṭiranni šību Sameʾ šību Usuna šību Lapsare šību Daya o šību Asinu ina tarṣi Aššur-ahu-iddina šar Mat-Aššur kiriu laqqi
