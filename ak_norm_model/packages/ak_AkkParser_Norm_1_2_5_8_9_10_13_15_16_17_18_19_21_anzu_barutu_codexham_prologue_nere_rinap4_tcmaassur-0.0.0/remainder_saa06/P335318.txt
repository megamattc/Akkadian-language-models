saao/saa06/P335318
kunuk Mannu-lisamme kunuk Adad-naṣir kunuk Ṭabussu kunuk Adad-iqbi bēl eqli tadāni  bētu 01 imārī 3(ban₂) eqlu birti hiriate ṭēhi eqli ša Kanunaya o ṭēhi eqli ša Muqalli ṭēhi eqli ša Nuhšaya o ṭēhi eqli ša {1}mu-še-zib-{d}x x uppišma Ribate ina libbi 04 šiqlī ṣarpi issu pān amēlē annūte eqlu izzirip issiqi kaspu gammur tadin eqlu šuātu zarip laqi tuāru dēnu dabābu lāšu mannu ša urkiš ina matēma ša izaqqupanni lū amēlē annūte lū marʾēšunu lū ahhēšunu lū mammannušunu issi Ribate u marʾēšu mār marʾēšu dēnu dabābu ubtaʾʾūni kaspu ana 10-a-te ana bēlēšu utâra ina dēnīšu idabbub lā ilaqqi  šību Marduk-ibni Ahu-iddina šību Šumma-ilu sangû šību Ahu-la-amašši Nergal-ašared šību Mamu-iqbi šību Kanunaya Il-kabar šību Šamaš-remanni Ubru-Issar šību Muqalli Nuhšaya šību Nabu-bani-apli ṭupšarru Ṭebeti ūm 07-KAM₂ limmu Bel-emuranni turtānu
