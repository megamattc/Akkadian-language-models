saao/saa06/P335268
ṣupur Šarru-lu-dari ṣupur Attar-suru ṣupur Amat-Sula issušu ša Bel-duri tašlīšu ša arīt bēl bēti iddan   bētu epšu adi gušūrīšu adi dalātīšu tarbāṣi ina Ninua ṭēhi bēt Mannu-ki-ahhe ṭēhi bēt Ilu-ittiya ṭēhi sūqāqî uppišma Ṣil-Aššur ṭupšarru Muṣuraya ina libbi 01 manû ṣarpi ša šarri issu pān Šarru-lu-dari issu pān Attar-suru issu pān Amat-Sula issušu ša Bel-duri ilqi kaspu gammur tadin bētu šuātu zarip ilaqqi tuāru dēni u dabābu laššu mannu ša ina urkiš ina matēma lū amēlē annūti ša dēni u dabābu issi Ṣil-Aššur ubtaʾʾūni 10 manê ṣarpi iddan  šību Šusanqu hatna šarri šību Hur-maṣa tašlīšu šību Rasuʾ rab mallāhi šību Nabu-duru-uṣur muribbānu šību Hur-maṣa rab mallāhi šību Sin-šarru-uṣur šību Zitti Simanu ūm 16-KAM limme Zazaya šakin māt Arpadda šību Šamaš-kenu-uṣur šību Mituru šību Nabu-šumu-iddina
