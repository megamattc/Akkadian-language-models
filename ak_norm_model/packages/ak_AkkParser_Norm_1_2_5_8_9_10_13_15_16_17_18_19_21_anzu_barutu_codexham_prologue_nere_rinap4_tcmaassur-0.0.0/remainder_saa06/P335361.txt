saao/saa06/P335361
bētu 02 imārī eqlu ša {LU₂}x x x x-a.a ina Qadine ṭēhi x x x x ṭēhi Habur ṭēhi {1}x x x-SI.SA₂ ṭēhi maʾutte ša {1}x x x x x-ni bētu 10 imārī eqlu ša x-aja x x x-a.a ina Qadine ṭēhi Kapar-Kini ṭēhi abulli ša Qadine ṭēhi hūl šarri ša Dur-Katlimmu gimru 50 imārī eqlu bēt šīqi bētu adru 02 kirâti urqūti ina Burrim UM Qadine uppišma Remanni-Adad mukīl appāte dannu ša Aššur-bani-apli šar Mat-Aššur ina libbi 10 manê ṣarpi ina ša Gargamis issu pān Bel-šarru-uṣur issu pān Nabuʾa issu pān Aššur-šiʾi ilqi kaspu gammur tadinni eqlu bētu adru kiriu šuātu zarpu laqqiu tuāru dēnu dabābu laššu ina urkišši ina matēma mannu ša izaqqupāni lū amēlē annūte marʾēšunu mār marʾēšunu ahhēšunu mār ahhēšunu šaknušunu hazannašunu mummunnušunu qurbu mannu ša ellāni issi Remanni-Adad mukīl appāti dannu issi marʾēšu mār marʾēšu dēnu dabābu ubtaʾʾūni 01 biltu manê ṣarpi masû 10 manê hurāṣi sakru ina burki Issar āšibāt Ninua išakkan kaspu ana ešrāte ana bēlēšu utâra ina lā dēnīšu idabbubma lā ilaqqi  šību Silim-Aššur šukkalli dannu šību {1}x x x x x šukkalli šaniu šību Ubarbisi tassīšu dannu šību Marduk-šarru-uṣur mār Gabbe šību {1}x x x x tassīšu šību Aššur-kenu-uṣur tassīšu šību {1}x x x x tassīšu šību Mannu-ki-Aššur mukīl appāte ša mār šarri šību Šamaš-šarru-uṣur mukīl appāte šību Barruq šanīš šību Nabu-šezib šanīš šību Zeru-ken šanīš šību Nabu-eriba šaniu ša rab urāti šību {1}x x x x x x x x x+x šību Mannu-ki-Harran sūsān ša-pattūti šību {1}x x x x x x x x x x x x+x
