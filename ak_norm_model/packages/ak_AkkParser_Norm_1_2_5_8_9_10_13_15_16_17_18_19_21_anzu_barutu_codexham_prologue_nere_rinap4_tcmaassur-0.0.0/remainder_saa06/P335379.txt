saao/saa06/P335379
Mannu-ki-Aššur Liʾtiru {1}x x x-ri uppišma Aplaya issu pānišunu ina libbi 02 manê ṣarpi ilaqqi kaspu gammur taddin eqlu bētu kiriu šuātu zarip laqqi tuāru dēnu dabābu laššu mannu ša ina matēma ina arkāt ūmē ša ellāni lū Nabu-duru-uṣur lū Mannu-ki-Aššur lū Liʾtiru lū {1}x x-ru-ku-x x lū marʾēšunu lū mār marʾēšunu lū ahhēšunu lū mār ahhēšunu lū mamma bēl ilkišunu ša ellāni dēnu dabābu issi Aplaya u marʾēšu igarrûni iqabbûni mā kaspu lā gammur lā tadin eqlu bētu kiriu lā apil lā zarip lā laqqi 01 manû gildi ekkal ammar aganni išatti apilšu ana Sin iqallu marʾussu rabâte issi 2(ban₂) dām erēni ana Belet-ṣeri išarrap kaspu ihhur ana 12-TA-a.a ana bēlēšu utâra ina dēnīšu idabbubma lā ilaqqi  šību Ululaya x x x x x šību Naharau x x x x x šību {1}{d}x x x x x x x šību {1}x x x x x x x x x šību {1}x x x x x x x x x x
