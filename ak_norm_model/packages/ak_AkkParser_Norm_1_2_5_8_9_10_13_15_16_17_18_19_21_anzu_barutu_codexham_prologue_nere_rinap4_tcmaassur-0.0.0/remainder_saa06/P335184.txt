saao/saa06/P335184
kunuk Seʾ-natan bēl nišē tadāni   Dinana Gabiya issušu gimru 02 nupšāti urdāni ša Seʾ-natan uppišma Remanni-Adad mukīl appāti ina libbi 01 manû ṣarpi ilqi kaspu gammur tadin nišē zarpu laqiu tuāru dēni dabābu laššu mannu ša ina urkiš matēme lū Seʾ-natan lū mammannūšu ša izaqqupāni iparrikūni dēni dabābu issi Remanni-Adad u marʾēšu ubtaʾʾūni 01 manû ṣarpi 01 manû hurāṣi ina burki Belet-Ninua išakkan kaspi ana ešrāte ana bēlīšu utâra ina dēnīšu dabābu lā ilaqqi  šību Bel-aplu-iddina pāhiti x x šību Sin-abu-uṣur {LU₂}x x šību Nergal-šarru-uṣur ša-muhhi-āli šību Kiṣir-Aššur hazannu šību Il-Il-milki mār Bel-nuri šību Bel-taklak šību Rahim-Dadi tankāru šību Ilu-deni-amur mār Bel-aplu-iddina šību Adad-šallim mār Attara šību Ninuaya šību Bariki šību Ahu-ilaʾi šību Nabu-šezibanni šību Keni ṭupšarru Šabaṭu ūm 10-KAM₂ limmu Mannu-ki-šarri
