saao/saa06/P335185
kūm kunukkīšu ṣupuršu iškun ṣupur Bel-Harran-issiʾa bēl nišē tadāni   {1}{d}x-u₂-ṣal-la 05 nupšāti {1}x x x+x-mu 06 nupšāti {1}x x x x 04 nupšāti gimru 15 nupšāti urdāni ša Bel-Harran-issiʾa uppišma Šumma-ilani mukīl appāti ina libbi x manê ṣarpi ina manê ša Gargamis issu pān Bel-Harran-issiʾa ilqi kaspu gammur taddin nišē zarpu laqiu tuāru dēnu dabābu laššu mannu ša ina urkiš ina matēma izaqqupanni lū Bel-Harran-issiʾa lū marʾēšu lū mār marʾēšu lū ahhēšu lū mammanūšu ša dēnu dabābu issi Šumma-ilani o marʾēšu u mār marʾēšu ubtaʾʾūni x manê ṣarpi iddan kaspu ana ešrāti ana bēlēšu utâra ina lā dēnīšu idabbubma lā ilaqqi  šību Samaʾ murabbânu ša mār šarri šību Nabu-hussanni mukīl appāti šību Haluʾa ṭupšarru šību Ahu-nuri ṭupšarru šību Ṣuṣa ṭupšarru šību Daluwa asû šību Atinnu ṭupšarru šību Abdaʾ ṭupšarru šību Paqaha rab ālāni šību Bel-ahhešu mukīl appāti ša rab kiṣri šību Zazi mukīl appāti ša šāqû šību Bel-leʾi urdu x x x x x Nisanni limmu Iddin-ahhe šakin māti Dur-Šarruken šību Ṭab-šar-Nabu ṭupšarru ṣābit ṭuppi
