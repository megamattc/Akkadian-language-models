saao/saa06/P335541
kunuk Nergal-ilaʾi pāhiti ša Lahiri kunuk Sin-šarru-uṣur šaniu Murasu tašlīšu Zabinu mukīl appāti gimru 04 amēlē bēl āli tadāni   Kapar-Bahaya adi gimirtīšu bētu 05 mē eqlu adi zarʾūšu arši ṭēhi Kapar-Tapha-ari... ṭēhi eqli ša Kapar-Ṣil-Bel rāʾyu sakullāt ṭēhi eqli ša Paqutu ša Dur-Šarrukkaya ṭēhi eqli ša Kapar-Ahiqar u Kapar-Ṣil-Bel uppišma Atar-ili ša-rēši ša mār šar Babili issu pān amēlē annūti ana libbi 14 manê ṣarpi ina 01 manê ša šarri ilqi ina šatti ekkal 01 šattu zarʾē 01 šattu karaphi urki 02 šattu ṣarpu ina muhhi taramme išakkan eqlīšu ušēṣa eqlu šuātu nusāhīšu lā inassuhu tibnūšu lā išabbaš  šību Sin-belu-uṣur rab kiṣir ša māti šību Rapiʾ tašlīšu ša ēkalli šību Bel-naʾdi masenni ša mār šarri šību Mannu-ki-Libbali ṭupšarru šību Marduk-šarrani rab šamnī šību Ginnaya Elamaya šību Nabu-šumu-iškun ṭupšarru Ayari ūm 01-KAM₂ limmu Šulmu-beli-lašme šakin māt Deri ṭēhi eqli ša Kapar-x x x x x ša lā x x x x x
