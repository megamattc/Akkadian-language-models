saao/saa06/P335410
 Musina-aplu-iddina ana gimirtīšu x x x adi eqlātīšu nišēšu bētu x imārī eqlu ina sūti ša 09 qâ erî zakkûte lā šibše lā nusāhī ṭēhi tahūme ša {URU}x x x x ṭēhi tahūme ša Ṭab-ṣil-x x x x x ṭēhi Neribi ša pāhiti Arpadda 01 kiriu ša tillit 01 līmu 05 mē tillit ina libbi 01 kiriu urqi Šulmu-beli ikkāru o Aia-ahhe māršu ṣuhurtu {MI₂}u₂-a-ri-x x issušu gimru 03 Kamasu ikkāru {1}hu-ru-bi-sa-x māršu ṣuhurtu Lu-balṭat issušu gimru 03 nupšāti gimru 06 nupšāti Musina-aplu-iddina ana gimirtīšu ina nagie ša Arpadda ina qātē Neribi ša pāhiti Arpadda uppišma Remanni-Adad mukīl appāti dannu ša Aššur-bani-apli šar Mat-Aššur ina libbi 17 1/2 manê ṣarpi ina 01 manê ša Gargamis issu pān Mannu-ki-Ninua issu pān {1}{d}30-MU-x issu pān Ikkari ilqi kaspu gammur tadin ālu eqlu kiriu tillit kiriu urqi nišē šuātu zarpu laqqiu tuāru dēnu dabābu laššu mannu ša ina urkiš u matēma mannu ša izaqqupanni lū Mannu-ki-Ninua lū {1}{d}30-MU-x lū Ikkaru lū marʾēšunu lū mār marʾēšunu lū ahhēšunu lū mār ahhēšunu lū šaknušunu lū hazannašunu lū pāhutišunu lū mammannušunu qurbu mannu ša ellāni ša issi Remanni-Adad mukīl appāti dannu ša Aššur-bani-apli šar Mat-Aššur issi marʾēšu mār marʾēšu dēnu dabābu ubtaʾʾūni 02 sissê paṣūti ina šēpē Aššur irakkas 04 harbakkanni ina šēpē Nergal ušerrab 02 bilāt ṣarpi masû 01 biltu hurāṣi sakru ina burki Issar āšibāt Ninua išakkan kaspu ana ešrāte ana bēlēšu utâra ina dēnīšu idabbubma lā ilaqqi dēnšu dayyānu lā išammu  šību Nergal-šarru-uṣur tašlīšu šību Uarbis {LU₂} šību Šamaš-šarru-uṣur mukīl appāti šību Zaruti rab kiṣir šību Aššur-ilaʾi rab kiṣir šību Barruq mukīl appāti šību Ahu-la-amašši tašlīšu šību Zababa-eriba tašlīšu šību {1}aš-šur-x x x x x x x šību {1}x+x x x x x x x x x
