saao/saa06/P335327
kunuk Nabu-leʾi bēl eqli tadāni   bētu 35 imārī eqlu ina mazarūte ina sūti ša 09 qâ ina Sairi ṭēhi Irṣiṣu ṭēhi eqli ša Šamaš-šarru-uṣur ṭēhi eqli ša Šamaš-šallim ṭēhi musakkilāte uppišma Šamaš-šallim ina libbi 05 manê ṣarpi ilqi kaspu gammur tadin eqlu zarip laqi tuāru dēnu dabābu laššu mannu ša ina urkiš ina matēma iparrikūni lū Nabu-leʾi lū marʾēšu lū ahhēšu issi Šamaš-šallim marʾēšu mār marʾēšu dēnu ubtaʾʾūni 10 manê ṣarpi 01 manê hurāṣi ina burki Issar āšibāt Ninua išakkan kaspu ana ešrāti ana bēlēšu utâra ina dēnīšu idabbubma lā ilaqqi  šību Mardi šību Adad-šumu-iddina šību Nabu-šumu-uṣur šību Mušezib-ilu šību Ha-bašti šību Bel-Harran-duri šību Irṣiṣi šību Nuhšaya šību Bahi šību Nabu-šagim ṭupšarru Ṭebeti ūm 25-KAM₂ limme Šarru-nuri
