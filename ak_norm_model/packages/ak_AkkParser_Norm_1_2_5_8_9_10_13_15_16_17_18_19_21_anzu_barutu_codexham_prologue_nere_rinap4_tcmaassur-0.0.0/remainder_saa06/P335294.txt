saao/saa06/P335294
ṣupur Ubru-Allaya bēl kaqqiri puṣê tadāni   kaqqiri puṣê ṭēhi Inurti kiriu bētu 01 imārī 6(ban₂) eqlu ina Bit-Dagan ṭēhi kirie ša Arbailaya ṭēhi Qurdi-Issar ṭēhi hirīte ša Adian ṭēhi Bel-taklak uppišma Gazilu ina libbi 80 manê erî izzirip issiqi kaspu gammur tadin eqlu šuātu zarip laqi tuāru dēnu dabābu laššu mannu ša urkiš ina matēma izaqqupāni lū Ubru-Allaya lū marʾēšu lū ahūšu lū mammannūšu issi Gazilu u marʾēšu dēnu dabābu ubtaʾʾūni 10 manê ṣarpi 05 manê hurāṣi ana Inurta āšib Kalhi iddan 02 sissû paṣūti ina šēpē Aššur irakkas 04 harbakkanni ina šēpē Nergal ušerrab bilāt annuku ana šaknu ālīšu iddan kaspu ana 01 mēni ana bēlīšu utâr ina dēnīšu idabbubma lā ilaqqi  šību Naʾdi-ilu {LU₂}x x x šību {1}x x x-MAŠ šību Urdu-ahhešu šību {1}x x x+x gimru 04 šībūti Maškaritaya  šību Nergal-ibni o Adad-šumu-uṣur šību Pulu šību {1}{d}ša₂-maš-x-da-a šību {1}{d}EN-KASKAL-x x x šību Sangi-Issar ṭupšarru Eluli ūm 15-KAM₂ limmu Ša-Aššur-dubbu 04 manê erî ša ṣupuršu ittiši
