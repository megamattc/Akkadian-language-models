saao/saa06/P335304
kunuk Idraya bēl kirie tadāni   kiriu zaqpu ša tillit ina Urulli ṭēhi adri ṭēhi qabli ṭēhi hūli ša ina Kipšuni illakūni ṭēhi ša ana mušēbirit illakūni ṭēhi kirie ša Adad-ibni uppišma Mannu-ki-Arbail rab kiṣir issu pān Adraya ina libbi 31 šiqlī ṣarpi ilqi kaspu gammur taddin kirie šuātu zarip laqqi tuāru dēnu dabābu laššu mannu ša ina urkiš ana matēma izaqqupanni lū Adraya lū marʾēšu lū mār marʾēšu lū ahhēšu lū mār ahhēšu ša dēnu dabābu issi Mannu-ki-Arbail marʾēšu u mār marʾēšu ubtaʾʾūni 10 manê ṣarpi masû 05 manê hurāṣi sakru ina burki Issar āšibāt Ninua išakkan kaspu ana ešrāte ana bēlēšu utâra ina dēnīšu idabbubma lā ilaqqi  šību Nabu-ahu-iddina sangû šību Apli šību Dusa šību Šer-uarri rab šaddāni šību Sebetti-ilaʾi urdu ša mār šarri šību Haldi-ilaʾi nukaribbi šību Aššur-šumu-lešir šību Yadanu šību Nabu-taqqinanni ṭupšarru  Ayari ūm 28-KAM₂ limmu Dananu ina tarṣi Aššur-ahu-iddina šar Mat-Aššur 02 ūmāti 02 mūšī mê utrūte išatti
