saao/saa20/P397725
ūmu ša napteni ša šarru adi rabiūti ana napteni errabūni paššūru nēmattu ana šarri ina pūt bābi išakkunu kīma šarru ina šubtīšu ittūšib ša-pān-ēkalli erraba kaqquru ina pān šarri inaššiq ṭēmu ina pān šarri utâra ša-pān-ēkalli uṣṣa nāgir ēkalli ušerrāba nāgir ēkalli erraba ina pān šarri kaqquru inaššiq issi šurinni ina pūt šarri izzaz nāgir ēkalli ṭēmu utâr ša-pān-ēkalli uṣṣa šukkallu dannu ušerrāba šukkallu dannu erraba ina pūt šarri ina pān askuppiti kaqquru inaššiq ina pūt šarri izzaz nāgir ēkalli šukkallu dannu uṣṣū issu bēt uṣṣūni mār šarri erraba x x x x x x x šēp imittīšu umaggag x x x x x x x x gabbīšu ina kaqqari išakkan x x x x x x x x x x ummad x x x x x x x x x x mazzāssu iṣabbat marʾē šarri errabūni ina pūt šarri izzazzu x x x x x x x x x x x ṭēmu utâr x x x x x x x x x x x x x x-u₂-ni x x x x x x x x x x x x x x-ru x x mukīl ašāte šēhāte ušerrāba issēt ana imitti ša šarri issēt ana šumēli ša šarri ina rēš nēmatte išakkan ša-bēti-šanie riqqī iddan šumma riqqī ugdatammiru ša-bēti-šanie uṣṣa ana nēsipi parzilli ušerrāba ina libbi riqqī šarpūte ušēṣa ša-bēti-šanie issēn issu pūte ana maṣṣarte ša kanūni izzaz nēsupu parzilli muterru maššānu parzilli ina qātīšu šumma peʾettu lū gumāru issu muhhi kanūnu ittuqut erraba imattah ina muhhi kanūni ikarrar šumma išātu lā tarṣat itarraṣ šumma ēṣē issu muhhi kanūni ugdadammiru uṣṣa ēṣē ušerrāba ina muhhi kanūni išakkan u šumma išātu ina muhhi kanūni maʾdat uṣṣa mehrīšu ušerrāba išātu essipu bēt šarru iqabbûni iddunu ša-bēt-kiṣri issēn issu pūte ana maṣṣarte izzaz sasuppāte šaʾʾurāte imahhar zakûʾāte iddan ša-qātī saʾʾurāte imahhar zakûʾāte iddan ša-bēti-šanie issēn ina pān haṣbi ša mê qātē izzaz šumma x x imaṭṭi mê issu mê qāti itabbak ša-bēti-šanie issēn sāri u kaqqullu ina qātīšu issu pūte ana maṣṣarte izzaz šumma qullî memmēni ussatappih šaliptu ušerrāba ilaqqat u šumma x x x x-ku memmēni ittuqtu sāri kaqqullu ušerrāba ušēsip dullušu ugammar illak uṣṣa x x x x x x x-te ina qātīšu ana maṣṣarte x x x x x x x x x x x-ta-ar-šu x x x x x x x x x x x ša-bēti-šanie x x x x x x x x x x {UZU}si-ir-x x x x x x x x x yanūqu hallānu usu x x x{MUŠEN} sukanninu akbirī naptunu ammar ša parṭu x x x x x maksūʾāte annāte ša ina pūt šarri šaknāni rab ša-rēši rab nuhatimmi izzazzu ina pānišunu kīma paššūrāti ša rabiūti uzzaʾʾuzu qattārī ša napteni annî gabbu ina muhhi maksūʾāte ša qattārī ša ina pūt šarri šaknāni išakkunu ina pān šamši rabê simen zīqtu zīqāte ušanmuru ina ēkalli ušerrubu ša-bēti-šanie ana maṣṣarte izzaz kīma zīqtu gammurat gišgirrī ušanmar ušerrab ildāte imahhar ušēṣa ina birti paššūrāti ša marʾē šarri u ša rabiūti ša-bēti-šanie izzāzu zīqāte ukallu kīma naptunu maʾda qarrub ina birti paššūrāti ša marʾē šarri u ša rabiūti riqqī maʾdūte išarrupu kāsāti dannāte ikarruru ša-pān-ēkalli izzaz šiqi šāqê iqabbi ša-bēti-šanie sārāni ina qātēšunu issēn kaqqullu ina qātīšu ana maṣṣarte izzazzu rab nuhatimmi ṭēmu utâr mā naptunu qarrub mār šarri unammaš rabiūti itabbiu izzāzu paššūrāti ša marʾē šarri u ša rabiūti imattuhu paššūru ša mār šarri u paššūru issu pān šarri unammušu ša-bēti-šanie errabūni sāri ussētuqu illuku x x x x x x x x sāri ina qātīšu x x x x x E₂ x hur ša kaqqulli x x x
