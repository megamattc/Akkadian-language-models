saao/saa20/P393776
eršu ikarruru taklimtu ukallumu šēpē imassiu zīqtu ša qanî ṭābi saplu šamnī ṭābi kallutu šēpē tamassi šalāšīšu issu erši talabbia šēpē tanaššiq tallāka tuššab erēnu tašarrap ina karāni tuballa libbu ša yābili ina tappinni tašakkan ina qabsi ša ṣalmi tašakkan karānī issu libbi AN.ZA.GUL.ME ana kaqqiri itabbuku AN.ZA.GUL.ME ina muhhi amāri ša erši imarruqu 02 musallihāte ihiqqu ina pān Šamaš itabbuku ina muhhi šēpē tamaqqut ūmu ša eršušu ikarrarūni  ūmu ša šaruptu išarrapūni mê šamnī humbiṣutu uqarrubu anūtu ušēṣûni taklimtu ukallam šēpē imassiu zīqtu ša qanî ṭābi tanašši šalāšīšu issu erši talabbi šēpē tanaššiq erēnu tašarrap ina karāni tuballa libbu ša yābili ina tappinni tašakkan ina qabsi ša ṣalmi tašakkan karānī issu libbi AN.ZA.GUL.ME ana kaqqiri itabbuku AN.ZA.GUL.ME ina muhhi kaqqad amāri ša erši imarruqu issu gugamli šalāšīšu ilabbiu marʾutu qalâti tazarru qabūtu šahšūrī irakkusu issu gugamli šalāšīšu ušalb̄ūni imarruqu ṭābtu ina pān Šamaš ina muhhi anūte ikarruru šumša izakkuru išātu ummudu kīma išātu iktabsu ṣēlu imittu 09 1-2 qâ sēpī kamānu ša zīzi kallu ša qēmi kallu ša qalâti ša nāri ina libbi ēṣirūni eleppu ša qēmē patar kibti apu ihappiu šamnī dišpī ina libbi itabbuku issāti ēkalli iraggama mā alkāni issi ēkalli marʾat kīnāti qabbira ina dāmē ša appi ša bēl tādirti gabbu ikannuku paššūru ina pān Antu rabīte paššūru ina pān Gilgameš paššūru ina pān mallāhī irakkusu mê šamnī iqarribu massītu ša šikārī massītu ša karānī ina pān Antu rabīti ina pān Gilgameš ikarruru issu libbi uṣarruru kīma kamis ina pān Šamaš mā ezhat paṭrat mā mīnu ezhat paṭrat mā ilānīša palhu mā ana šarri zarʾīšu kurbi
