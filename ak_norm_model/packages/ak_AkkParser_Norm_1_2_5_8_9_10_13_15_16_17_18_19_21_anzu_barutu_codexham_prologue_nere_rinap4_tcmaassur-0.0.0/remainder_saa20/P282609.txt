saao/saa20/P282609
x x x x x x x x x x x x x x x x x x-te iltu x x x x x x x x x x x x x x x x ina muhhi x x x x x x x x x x x x x x x x  ikribēšunu ina gammuri rabiūti ša-rēš-šarrāni ana pān Aššur x x x x x x x x x x x x išakkunū šarru x x x x x x x x x x x x x x šarra ilappat x x x x x x x x x x x kal amēlē nāšiūte kussia ša šarri ina labānišunu išakkunū ana bēt ili unammušū ana bēt ili errubū sangû ša Aššur ina pānišunu lēt šarri imahhaṣ akia iqabbi Aššur šarru Aššur šarru adi bāb Azze iqabbi ana bāb Azze ina kašādi šarru ana bēt ili errab uškân iggarrar šēhāte ana pān Aššur ušarra ana parakki elli uškân iggarrar 01 kappu ša hurāṣi šamnī ina libbīšu tabek iltu ēkalli ilti šarri naṣṣū urrudūni 01 manâ ṣarpa 01 manâ hurāṣa 01 lubulta adi tamlītēša ilti kappi ša šamnī ina šēp ili išakkan lubulta 01 manâ ṣarpa 01 manâ hurāṣa ša ina šēp ili šaknūni malqītu ša sangî šarru paššūra ana pān Aššur irakkas urrada ana muhhi šēhāte iqarrib adi šarru paššūra ša pān Aššur irakkasūni sangû paššūrāti ša ilāni ša pitte irakkas šarru niqiāti dariāte 01 alpa 06 immerē ana Aššur 01 immera 01 abna Šeruʾa 01 immera 01.TA.AM₃ abnāti Nušku Kippat-mati 02 abnāti Illil u Dagan 03 abnāti Dayani ša parakki 02 abnāti Sin Šamaš ša Bet-Aššur 02 abnāti x-MEŠ ša parakki 04 abnāti {d}x x x x abnāti {d}x x-MEŠ 01 abna Ištar  x abnāti Ea {d}x x x x x x x x x x x x 01 abna Inurta 01 abna {d}x x x x x x x x x x x x ša ēkalli 01 abna x x x x x x x x x x x x ilāni tarsūte 01 abna x x x x x x x x x x x 01 abna Neš-ili-mati x x x x x x x x x x x 01 01 abna 01 immera 01 lubulta Mulliltu x x x x x x x x 01 abna Šamšaya 02 abnāti ṣalmāni ša ēkalli 01 abna Enpi 01 abna Kalkal 01 abna ṣalam ša Kalkal 02 abna Šakkane 02 abnāti nēšē 02 abna mēlê 02 abnāti Lahmu 01 abna Kusarikku 01 abna Pu-lišanu 01 abna Ea-šarru 01 abna Damkina 03 abnāti ilāni Šubari 02 abnāti Dayani ša kutal ili abnāti annūte ana qīšāti iddan  šarru abbaša uššar agâ u silqa eppal agâ ša Aššur u kakkī ša Mulliltu inaššia ina šēp parakki ina muhhi kussie ušeššab 01 nīqa ana pān eppaš 02 biršē x x x x x x inaššiūni 01 biršē sangû ina pān Aššur ullal 01 birša ina pān Mulliltu x x x sangû birša x x x x x x x x x x x KU x x x x x x x BUR KI x x x x x x x x x kulūli ina muhhi biršē ša ina pān Aššur elilūni inaššia ukallalšu 01 sabirra hurāṣa sangû ša kulūli ana qaqqad šarri ikrurūni ilaqqi adi kulūli ana qaqqad šarri iṣalliūni rabiūti ša-rēš-šarrāni akia iqabbiū  mā kulūli ša qaqqidīka mā Aššur Mulliltu bēlī ša kulūlīka 01-me šanāti lippirūka šēpka ina ēkurri u qātēka ina irti Aššur ilka lū ṭāb ina mahar Aššur ilka sangûtka u sangûta ša marʾēka lū ṭābat ina ešarte haṭṭīka mātka rappiš qabâ šemâ magāra kitta u salīma Aššur liddinakku  ikribēšunu ina gammuri rabiūti ša-rēš-šarrāni ultanaknanū šēpē ša šarri unaššuqū šarru iltu kisal Nunnamnir uṣṣā ana ēkalli iššer 01 manâya ṣarpa amēlē ša šarra iššiūni ilaqqiū lubulta adi tillīša ṭupšar āli ilaqqi  šarru parṣa ina rēš hameluhhi ina gammuri amēlē ša šarra ana pān bēt ilāni iššiūni iltu abulli šarra ina labāni inaššiū ana tamlê errubū ina x x-ni ina pî Bet-Labbuni mardutu mahar x x kussia ša šarrutte ṣalʾat x x x x ina pit kussie ša šarrutte x x x x šarra adi muhhi ina kussie ina labāni naṣṣū ina kussie ša šarrutte ušeššubūšu nuārī izammurū rabiūti ša-rēš-šarrānišunu ina pān šarri ultanaknanū šēpē ša šarri unaššuqū adi idallulūnīma ina muhhi kussie kammus šulmānāte ana šarri uqṭanarrubū šulmāna pāniya ša ana šarri uqarribūni ana Bet-Aššur ubbulū ana pān Aššur išakkunū malqītu ša sangî rabê iltu nāmurāte ana šarri uqarribūni šukkallu rabiu šukkallu šaniu haṭṭāti ana pān šar ikarrurū rab urtāni kīsīšu rab zammāri sammêšu u attamannu bēl pāhete ša ukallûni mazzaltašunu uššurū ipatteū izzazzū šarru iqabbiʾaššunu mā yāmattu pāhassu lukaʾʾil uškânū iggarrarū iqarribū yāmattu ina mazzaltēšu izzaz  01 abna Allatu 01 abna Bel-šarru 01 abna Daglanu 01 abna Siusa gimru 01-me-10 abnāti ilāni ša Bet-Aššur  01 abna ṣalam ša abul Aššur 01 abna Išhara 01 Gašranu 01 Ešertu 01 Bel-labria 01 Laban 01 Gubaba 01 Išum 01 Maliki 01 Anunnaitu 01 Ulaya 01 Isinutu 01 Belat-ekalli 01 Issar-Tuyat 01 Sabiʾlutu 03 Bel-šarru Manuggal Guzalu 01 Anu ilāni rabiūti 01 Šalimtu 01 Šunippuru 01 Kube ša Bet-Ani 01 Ingurisa 01 Šala 01 Taramuya 01 {d}x x x 01 Girra 02 Ebeh {d}x x x x 01 {d}x x ša x x x x x x x x x x x x x x x x x x x 01 ṣalam ša ēkalli 01 {d}x x x x x x 01 Kišitu 01 Samu 01 {d}x x x x x x 01 Belat-ṣeri 02 nēšē ša ēkalli 01 lamassu elītu 01 lamassu šaplītu 01 Sin ša šamê 01 Adad ša šamê 01 Šamaš ša šamê 01 Ištar ša šamê 01 Diglat 02 Mašu 01 Narudi 01 abna 01 lubulta zakia Adad 01 abna 01 lubulta zakia Salmanu 01 Issar-raṭa 01 Belet-Akkadi 01 Ṣalmu 01 Belet-ṣarbe 02 immerē 02 šiltāha Mašu ilāni annūte ša ēkalli  ša ina ṭuppi qabiūnīma ana bētāti ilāni ša Kar-Tukulti-Ninurta errab ilāni ša Kar-Tukulti-Ninurta ina Libbi-ali usbū  01 abna Ištar ša Kar-Tukulti-Ninurta 01 immera 01 abna Bel-šarru  01 alpa 06 immerē 01 abna Marduk 01 immera 01 abna Zarpanitu 01 immera 01 abna Tašmetu 01 immera 01 abna Ahbutu 01 immera 01 abna {d}x x x 01 immera 01 abna Ea x x x x x x x x x x x ša Kutie x x x x x x x x x x Anunitu ša Akkadi x x x x x x x x x x x-su  x x x x x x x x x x x x x x x
