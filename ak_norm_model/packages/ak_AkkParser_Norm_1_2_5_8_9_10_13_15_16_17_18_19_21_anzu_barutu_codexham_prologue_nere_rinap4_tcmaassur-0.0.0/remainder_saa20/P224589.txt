saao/saa20/P224589
ina tarṣi Šarru-ken šar Mat-Aššur ina limme Issar-duri šakin māt Arrapha ūm 20-KAM₂ šubtu ša atbāri ša šapal namri erî ina Bet-Aššur ussēribu kî šubtu išaddadūni maškittu ina libbi šubti idaʾʾupu ina pān šarri ṭēmu uttirru Ṭebetu ūm 21-KAM₂ Nabu-šallimšunu ṭupšar šarri ana Libbi-ali ittalka x ina qirsī dannūti issu bēt šakin māti naṣṣūni ina muhhi maškitti ittahṣu dariu ina pān Aššur nasih bēt ili apil x x x aklī iqṭarbu Nabu-šallimšunu ṭupšar šarri Zazaya ṭupšar āli ittitissu dullu ša ina muhhi maškitti inneppašūni ētapšu x x x ṣarpu ša Bet-Aššur ussēṣûni šunūma maškittu ina libbi uptaṭṭiru x x x šikārī karānī šamnī issu ēkalli ittannu x x x x x ana maškitte siāri sīrāšê ša Bet-Aššur ibtallu x x x x ina libbi ṭiṭṭi ša sīri issu libbi ša ēkalli iktarru issēt namzītu dannatu issēt qallassu rab pahhāri ittidin x x x x x issaknu issīru hundirāya uṣṣippu kî dullu ina muhhi maškitte eppašūni Bet-Aššur passuk x x x x x ubsāte ša Inurta turrat x x x parsat x x x x x x Bet-Aššur ina muhhi kigallī ittitissu x x x x x hazannāte ina bāb ša ubsāti ša Inurta ittitissu x x x x dannūti issaddūni x x x x x x kisirti šapal Bet-Aššur ussazzizzu x x x x x esihtišunu immerē kusāpī karānī šamnī dišpī x x x x x urāsī ša qāt rab urāsi ša Libbi-ali x x x x x x x x ussarkibu x x x x x x x x x x riksu ina pān Šamaš irakkas x x x x x silqu hanṭu eppal x x x x paššūrī ina pān Šamaš irakkas x x x ina pān maškitte irakkas x x x ina libbi išakkan karkadinnu naptanšu išakkan x x x x utru burāšu tittu ina muhhi nidnakki isarraq x x x inaqqi šamnī dišpī zizibī šikārī karānī x x maškitte ina libbi rāṭāti ša pān riksi tanaqqi yābilu ina muhhi maškitte inakkis kalû izammur x x x adi hašhalātišina yābilu naksu ša muhhu maškitte x x x ana nāri emidi ikarruru  x x ša pān Šamaš adi silqīšu ṭupšar šarri ekkal  x x x x ša kaqqiri ša pān Šamaš ṭupšar āli ekkal  x x x kalû inašši unūt-libbi nuhatimmu ekkal  x x x pūt labiri nasha  qāt Zazaya ṭupšar āli mār Babu-ahu-iddina KI.MIN mār Ešraya KI.MIN mār Ubru-Nabu KI.MIN mār {1}x x x KI.MIN mār Nabu-bel-ili KI.MIN mār Ahu-riba ṭupšar āli KI.MIN mār {1}x-x-{d}a-šur KI.MIN mār Aššur-kinanni KI.MIN mār Sin-aplu-iddina KI.MIN mār {1}{d}x-ša₂-kin₂-šu-me KI.MIN mār Marduk-kabtu-ahhešu KI.MIN mār Aššur-bel-ilani KI.MIN mār {1}x x-ia KI.MIN mār Aššur-idnanni ṭupšar āli KI.MIN liblibbu ša Etel-pi-Marduk ṭupšar bēt ṭuppāti Ṭebetu ūm 22-KAM līmu Issar-duri šakin māt Arrapha šattu 09 ša Šarru-ken šar Mat-Aššur
