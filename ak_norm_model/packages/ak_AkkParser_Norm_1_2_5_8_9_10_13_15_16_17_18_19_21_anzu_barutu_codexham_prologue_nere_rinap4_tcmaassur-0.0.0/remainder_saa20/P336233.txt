saao/saa20/P336233
ana akīte errubu šarru illaka ilāni ša kišād šarri iddunu illak šēhtu ušarra ina mazzassi izzaz assinnu kakkī inašši ina pūt Issar ebirna ebirna isassi šarru ana muhhi ēni illak nīqu inassah dāmē ina libbi ēni ušamhar nūnu alluttu ina libbi ēni ikarrar šamnī dišpī karānī ina libbi ēni itabbak ša-tēlissi ušettaq innammar šarru issu libbi ēni ana akīte errab šēpē inaššiq paššūru irakkas ṭābtu ikarrar niqiāti inassah pān ilāni ša šamê inassah pān ilāni ša kaqqiri inassah šarru ana ēkalli iššer šarru illaka silqu eppal x x x x x x x x x x x x x x x qātīšu imassi x x x nīqu inassah silqu eppal x x ina muhhi šīri bari unīqu pūt ilāni iqallu šarru issu narkabte ana bēt abusāte urrada qāt ilāni iṣabbat ušerrab ina šubtišunu ušeššab šēpē inaššiq kimrāni inassah pān ṣalam šarri inassah Bet-Adad inassah šarru ana ēkalli iššer  ina Nisanni ūm 08-KAM₂ lū ina Ninua lū ina Kalhi lū ina māt nakiri ina x x x x x x x x unīqu iqallu x x x an x x x x amēlē x x maqqêšu ugammar innammar nīqu pān ilāni ša šamê inassah šarru ana ēkalli illak šarru illaka silqu eppal pān ilāni ša šamê eppal unīqu iqallu hariu ibatte 0 maqqêšu ugammar innammar ana muhhi kaqqadāti illak kukkupu ša mê mihhu šikārī karānī zizibī dāmē ina muhhi inaqqi qēmē ibakkir ša-tēlissi ušettaq pān ilāni ša šamê kaqqudu išakkan kukkupi kî annimma inaqqi šarru ina manzassi izzaz ša liāmi ana šarri ušakkulu x x x x x x x x i-x x x x x x x šarru illaka x x x x x x x pān {d}x x x x x x x x dumāqī inašši x x x x x unīqāti iqallu x x x x uramma x x x x x x x x x x x x x x x x x x x x x x x x x x x x x x x x x maqqê ša harie ugammar šarru mazzassu iṣabbat x x x nuāru ana amurrite izammur kî karānu ina šēhti ana šaqîkāni Nušku šukkal ilāni balāṭu ana Bel taqabbi kî pagulu ana gammurikāni Bel balāṭu muhur taqabbi kî maqqê ana maqqê tutarrūni Igigi ilāni ša šamê Anunnaki ilāni ša kaqqiri limhuru lišmû taqabbi kî pagulu ša nubatti ina hīti dalāti ana gammurikāni Nušku šukkal ilāni balāṭu muhru taqabbi mimma annû ša apāl bēt ili ša Ninua ina šērti nubatti šumātišunu tazakkar  kî karānu šikāru pān Aššur ilāni gabbu ana tūrikāni Aššur Mullissu kurub Mullissu Aššur likrubki taqabbi  kî ina pān Sin ana tūrikāni Sin Nikkal kurbu Nikkal Sin likrubki taqabbi pān Šamaš kî annimma pān Adad kî annimma pān Bel Nabu kî annimma pān ilāni gabbu KI.MIN taqabbi ilu akī šumīšu tazakkar  kî ina Kalzi ṭābtu pān Adad ana karārikāni Adad-Enlil balāṭu muhru taqabbi  kî ina Arbail pān Issar ṭābtu ana karārikāni Aššur-Issar balāṭu muhru taqabbi  kî ina Kalha pān Inurta ṭābtu KI.MIN Enlil-Inurta balāṭu muhru taqabbi  kî ina Tarbiṣi pān Nergal ṭābtu ana karārikāni Nergal Laṣ Išum balāṭu muhra taqabbi  kî ana Kurbail pān Adad-Šala ṭābtu ana karārikāni Adad-Šala balāṭu muhru taqabbi  kî ana Tue KI.MIN Marduk Zarpanitu Belet-Akkad Muru āšib Tue balāṭu KI.MIN kî ana Urakka KI.MIN Adad Šala balāṭu KI.MIN  kî ana Harrani KI.MIN Sin Nikkal Aššur-Enlil balāṭu KI.MIN  bēt šēhtu ana šakānikāni ša ēkurrāte gabbu kî apāl bēt ili ša Ninua taqabbi  kî šēpē ša ili ana našāqikāni šamû apsû likrabūka taqabbi  ina ūm 20-KAM₂ pān Belat-dunani kî ṭābtu ana muhhi silqi ana karārikāni Igigi ilāni ša šamê Anunnaki ilāni ša kaqqiri limhur lišmeu taqabbi  kî šarru kanūnu ša Libbi-ali x x x-ni ugammarūni šarru ina papāhi errab pān Issar ša Arbail x x x x x x x x x x x kî našpartu issu hūli ana muhhi Aššur tallakanni našpartu ina qirsi ušerrab ušeššab nīqu inassah silqu eppal unīqu iqallu našpartu ina libāni ša rab šibirte ikarrar ana Libbi-ali illāka kî kunukku issu Libbi-ali ana muhhi Nergal tallakanni lū ina Ninua lū ina Kalha lū ina māt nakiri šarru x x x x x x x x x x x x x x x Issar x x x x x x x immerē x x x x x x x ekkal x x x x x x x qurbu  ṭuppi Marduk-kabti-ilani sangû rabû ša Aššur mār Ruqahaya sangû ša Nergal mār Urdu-Aššur KI.MIN mār Nergal-kuzub-ilani KI.MIN mār Aššur-bel-ilani KI.MIN mār {1}{d}x-PAB-AŠ sangû ša Aššur
