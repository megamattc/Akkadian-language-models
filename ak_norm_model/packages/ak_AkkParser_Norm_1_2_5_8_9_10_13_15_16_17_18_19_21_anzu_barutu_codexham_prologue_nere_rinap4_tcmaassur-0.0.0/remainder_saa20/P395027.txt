saao/saa20/P395027
x x x x Issar x x x x x x x unīqāti kî ša ūm 06-KAM₂ iqallu kīma dullušu ugdammir šarru ana bēt qātī inaššar dumāqī ulla uṣṣā ina pān Issar x x x x x x-ta-ku-u-ni ikarruru imitti šumēli ša Issar kaqquru inaššiq x x ina pān Nikkal ina libbi arikti iddan x x x x šarru uṣṣā ina šapal x x x x ina pān dassi ša šumēli ina muhhi nēmatti uššab paššūru ina pān šarri išakkunu issēn mār šāqê ina imitti šarri izzaz arzallu ina pūt šarri išakkan ša-šalputte ušalpat nuāru bētu rašbu izammur ṭābtu ina muhhi ša-šalputte ina pān urigalli ikarruru sangû illak sīru ina pān Issar ušerrab 02 Anze birti naglabīšu išakkan pariktu ša pān Bet-Eqi iparrik ṭupšar bēt ili sangû ša Aššur sīru ina pān Issar ušerrubu sīru naqbītu ina pān Issar ša x x x ina pān Issar ša Bet-Eqi iqabbi ṭupšar bēt ili sangû ša Aššur sīru ina kaqqad nēši šikārī išaqqiu sangû ša Aššur qāt sīri iṣabbat rab zammāri nargallī ina pānāt sīri adi sebīšu illuku illakūni šarru ana sīri emmar unammaš appušu ilabbin nishu šarpu ina šēhāti išakkan šalāšīšu endī iddan dišpī šamnī išarrap maqqê ugammar šarru innammar illak kanūnu iṣīan isahhura silqu hanṭu eppal illaka kanūnu ušattar ša-tēlissi ušettaq maqqê ina muhhi kanūni ugammar 02 alpāni inassah ina libbi issēn libbušu ina bētānuššu idaʾʾipu ana akussi ina libbi issēnma silqu eppal šarru ina bēt qātī dumāqī inašši unīqāti iqallu x x x-ha-a-ti uramma ballussu ikarrar maqqêšu ugammar ina muhhi nazzīʾāti illak nazzīʾāti ina kappi hurāṣi utâra uramma ina rāṭāti illāka ina kaqqar šēhte illak hariu umalla kamānu ina muhhi paššūri išakkan ušarqad ṭābtu ikarrar ša-tēlissi ušettaq illak ina šēhte ša-tēlissi ušettaq šalāšīšu endī iddan hariu ina lisni ipatti nuāru Issar bēlet šamê izammur zumāru ikaššāda ša-tēlissi ina šēhte ušettaq šalāšīšu endī iddan maqqê ša harie ugammar dišpī šamnu šikāru karānu zizibu inaqqi šarru innammar ina mazzassi izzaz libbuhu ina qāt šarri išakkunu nuāru ana amurrite izammur x x-a-ti ša amurrite ikaššadāni šarru kamānu ina muhhi paššūri ušarqad šarru innammar ina mazzassi izzaz x x x x x x x x ikaššāda x x x ina šēhte ša-tēlissi ušettaq x x x x x x x šalāšīšu endī iddan x x x x x x x x dišpī šamnī išarrap maqqêšu ugammar šarru innammar x x x x x x x x x dumāqī x x x x x x x x x x x x šu x x x
