saao/saa20/P336309
ūm 17-KAM šarru ina Libbi-ali ētarba 0 ūm 18-KAM šarru ina bēt ili ētel kaqqar ina pān Aššur ittišiq nīqu ina pān Inurta Nušku ilāni bēt ili ittasah ina pān Kašiduti mugirri hurāṣi ittasah ina pān {d}x x ittasah ina pān Bel Nabu ittasah kalê ussēšib ina bēt qātī ittašar sangû ša Aššur sihirti bēti iltibi šarru kalê ussatbi bēt ili ētapla ana sangî u lahhinni qīšāti ittidin kaqqar ittišiq ina ēkalli ītašar ūm 19-KAM šarru ina bēt ili ētel dariu ina pān Aššur Mullissu ittasah kalê ussēšib ina bēt qātī ittašar sangû sihirti bēti u ēkurrāte iltibi šarru kalê ussatbi bēt ili ētapla x ana x x qīšāti ittidin kaqqar ittišiq ūm 20-KAM šarru ina bēt ili ētel dariu ina pān Aššur u Mullissu ittasah ilu ussatbi ina Parak-šimati ussēšib issuhra Bel-agu ussatbi ina Parak-šimati ussēšib zīmu ussanmir nidnakku gizillû uqṭarrib niqiāti ittasah ittalak kalê ussēšib ina Bet-Ea-šarru ētarba issuhra kalê ussēšib ina bēt qātī ittašar issuhra kalê ussatbi silqu ētapla ilu ina šubtīšu ussēšib paššūru lā paṭrat qīšāti ittidin kaqqar ittišiq sangû ša Aššur šēlī ina pān Šeruʾa x x ūm 21-KAM lā urrad x x x x
