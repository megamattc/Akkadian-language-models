saao/saa20/P336141
ūm 23-KAM₂ šarru ina bēt ili urrad zīmu ušanmar dariu ina pān Aššur u Mullissu inassah ina pān ilāni ša šamê inassah itqūrāte issi hinhinī šarru umalla nīqu ina pān inassah silqu eppal itqūrāte ina pān Aššur u Mullissu išakkan ṭābtu ina muhhi uqarrab kalê ušeššab inaššar simin kalê šatbue isahhura kalê ušatba bēt ili ina Bet-Dagan eppal šarru ina ēkalli iššer  ūm 24-KAM šarru ina bēt ili urrad x x x x x x zīmu ušanmar dariu ina pān Aššur u Mullissu inassah ina pān ilāni ša šamê inassah itqūrāte hinhinī umalla nīqu ina pāni inassah silqu eppal itqūrāte ina pān Aššur u Mullissu išakkan kalê ušeššab ušatba bēt ili ina Bet-Dagan eppal ilu ušatba x x x šikāru inaqqi ina bāb ṣīt šamši ušeššab zīmu ušanmar niqiāti inassah silqu eppal ilu ušatba ina Bet-Dagan ina šubtīšu ušeššab kalê ikalla nidnakku gizillû uqarrab nīqu inassah šuʾillakku inašši ina pān Mullissu KI.MIN-ma šarru ina ēkalli iššer 0  ūm 25-KAM lā urrad 0 dariu nasāhu karānu naqû issu ūm 23 adi ūm 25 0
