saao/saa20/P336308
ūm 08-KAM₂ šarru ina bēt ili ētili kaqqar ina pān Aššur ittišiq x x x ina parakki ētili paššūru x x x x x x x x ha x šarru issu x x x x x x MAN kirru hurāṣu ina muhhi x x-ti untalli sangû ša Aššur sasuppu ina muhhi naglab šarri iktarar mê qāti uqṭarrib ṭābtu iktarar šākussu ussākil ša-tēlissi ussētiq ittalak ina muhhi šēhāti ussētiq x-ME ina muhhi šēhti ussētiq pagulu ugdammir ilāni ūtappiš niqiāti ittiqi kalê ussēšib sangû ša Aššur x bētu iltibi šarru x x x ina bēt qātī ittašar issuhra kalê ussatbi bēt ili ētapla sangû ša Aššur ina pān Mullissu sihirti bēti ētapla šarru ina bēt qātī ittašar sangāni paššūru iptaṭru sārī ētatqu mê qāti uqṭarribu qutār ētatqu sangāni Bel-age irtidûni ina qabsi parakki ussēšibu šarru ittūṣia nīqu ittasah pagulu ugdammir ittūšib Bel-age ina kaqqidīšu ittiši issu bāb Kalkal uṣṣa ina bāb Kalkal ētarba āšipī šiptu aga me.lam₂.a.ni šiptu giš.tukul ni₂.gal.a ri.a imtunu šarru ina Bet-Adad ētarba ilu ina muhhi šubtīšu ušbu Šeruʾa Kippat-mati Tašmetu Kalappu Madanu issi ili ina Bet-Adad ittalku ilu ina šubtīšu ušbu nidnakku gizillû uqṭarrib ilu NINDA.BE ziqpu balṭu ētapla x x x x ētapla hammurtu ētapla x x x x x šamnu naharmuṭu uqṭarrib x x x x x zīqtu ša būṣinnī x x x qātīšu ukâl šarru ittūṣia ina nēreb Bet-Anu ittitiz uttazziz šarru ittūṣia ṭābtu ina muhhi paššūrāti ša ina libbi qirsi ša x x Bet-Adad uqṭarrib karputu issēt ša x x x sangāni ša bēt nuhatimmi x x x x x x ni bu x x uqṭarrib x x x x x x x x x x x x x x
