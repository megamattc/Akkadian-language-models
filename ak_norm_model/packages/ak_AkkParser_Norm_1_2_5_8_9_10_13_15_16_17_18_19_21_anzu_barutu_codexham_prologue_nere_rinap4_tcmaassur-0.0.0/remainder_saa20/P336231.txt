saao/saa20/P336231
kî nāṭu ša Ninittu šarru eppašūni šarru illak Issar ušerrab nīqu pān Aššur inassah illak pān Issar ṣīpu ušakkal ṭābtu ikarrar ša-tēlissi ušettaq illak ina šēhti ša-tēlissi ušettaq šalāšīšu endī iddan pagulu ugammar šalāšīšu endī iddan nīqu inassah dišpī šamnī išarrap maqqêšu ugammar innammar illak pān Sebetti ṭābtu ikarrar ṣīpu ušakkal maqqê ša šikārī karānī dišpī šamnī ugammar illak pān Aššur silqu eppal illaka pān Issar ṣēlu eppal maqqêšu ugammar innammar x x x x x idaʾʾip x x x x x x x x-ra x x x x x x x eppal x x x x x x x x x x x x x x x x x x x x pān 0 šarri x x x x x x itabbi 04 dalipī x x x x šarru rabiūti kiskilāte ukallu nuāru isinnī isinnī qablu izammur nuāru sūtu ša kurummāti ina muhhi x x ina birti rabiūti išakkan zumāršu ugammar nišē upassuku šarru ana mayāli errab  kî nāṭu ša Kulittu šarru eppašūni šarru uṣṣā Issar ušerrab nīqu pān Aššur inassah illak pān Issar ṣīpu ušakkal nīqu inassah errab pān mayāli ṣīpu ušakkal maqqêšu ugammar illak pān Aššur silqu eppal illaka pān Issar šumê eppal maqqêšu ugammar errab pān mayāli šumê eppal šalāšīšu endī iddan dišpī šamnī išarrap maqqêšu ugammar innammar x x x x ina muhhi paššūri ina muhhi paššūri ša-tēlissi ušettaq illak ina šēhti ša-tēlissi ušettaq šinīšu endī iddan pagulu ugammar šalāšīšu endī iddan nīqu inassah dišpī šamnī išarrap maqqêšu ugammar innammar illak ina libbi api dāmē ušamhar dišpī šamnī ina libbi api itabbak šikārī karānī ina muhhi itabbak šarru ina muhhi kitturri uššab šumê ikaššadūni šarru itabbi šumê eppal pānāt libāni ina uṣulti parzilli itakkip Lisikutu ušakkal nuāru šupê šupê šupê lēkulu izammur zumāru ikaššāda ina libbi api ikarrar illak ina muhhi paššūri ša-tēlissi ušettaq illaka ina šēhti ša-tēlissi ušettaq šarpu ina šēhti išakkan dišpī šamnī išarrap maqqêšu ugammar innammar šarru itabbi hariu ipatti maqqê ša harie ugammar šarru ina manzassi izzaz nuāru illūrē illūri izammur šarru rabiūti kiskilāte ukallu zumāru ikaššāda šarru ina napteni uššab paššūru pān šarri išakkunu naptanšu ugammar sangû tušāru eppaš nuāru parṣīšu eppaš kî tatidūtu ušēṣāni sangû mê ana Issar ana šarri iddan nuāru parṣīšu ugammar nišē upassuku dalāti utarrūni šarru itabbi ina šēhti ša-tēlissi ušettaq šalāšīšu endī iddan maqqêšu ugammar illak ina muhhi paššūri durāʾu ina libbi aklī išakkan Lisikutu ušakkal nuāru mannu ibatte bēt kaspi izammur zumāru ikaššāda inašši ina libbi api ikarrar dišpī šamnī šikārī karānī ina muhhi itabbak nuāru apu umalla šarru šēpšu ana muhhi api išakkan šēpī inaššiq šarru ana ēkalli iššer 
