saao/saa20/P336307
ūm 18-KAM₂ šarru ina bēt ili urrad ina nēreb šarri x x x x kalû ina pānāt šarri x x x x x x ina bāb Anze mê ša mullili ana qātē šarri išakkunu ilāni ina kišād šarri ikarruru x x x x šarru errab ina pān Aššur uškâna kusāpī ana pān Aššur išakkan ša-tēlissi ina muhhi šēhti ušettaq šinīšu endī iddan pagul ugammar elli paššūru irakkas kusāpī itqūrāti hinhinī budê zamru gabbu ana muhhi paššūri išakkan taphāni kirrāni haṣbāti umallû sasuppu ina muhhi naglab šarri ikarruru šarru mê qāti ana Aššur uqarrab ṭābtu ikarrar kīam iqabbi Aššur u Mullissu Adad Mašmaš balāṭu muhra ina muhhi paššūrāti ša imitti u šumēli ṭābtu ikarrar ša-tēlissi ina muhhi paššūri ušettaq qātu paṭrat iqabbi ina qabsi bēti ušettaq qabsi bēti paṭir iqabbi ina kaqqar šēhāti ušettaq 0 bēti ṣabit iqabbi ina muhhi šēhti ušettaq Girra lillil iqabbi šalāšīšu endī iddan Aššur muhur Aššur šeme iqabbi pagul ugammar ina kusāpu karāri ilāni uppaš kispu ikassap niqiāti inassah šarru mazzassu iṣṣabbat 02 būrī ša alpi ušerrabūni šarru qaran būr alpi šerʾānī immerē šarpu ina muhhi šēhāti išakkan ilāni uppaš šamnu dišpu išarrap elli karānu mēzu karānu bašlu ukallam ina šēhāti išaqqi taphāni kirrāni haṣbāti ikammir x x x qutār ša nidnakki x x x Mullissu x x kalê ušeššab ina ēkalli illak sangû ša Aššur sihirti bēti u ēkurrāte ilabbi kalê ušatba x x x x x x x x x sangû illak šarru issu libbi ēkalli uṣṣā x x ina bēt ili urrad ilu unammaš Agu im-x x x nazzītu x x x ni ik x x bir-x x x x x x x x x x x x KID i-x x x x x x x x ina pān nazzīʾāti iqabbi x x x x x šarru ina parakki elli agû inašši {LU₂}x x x x x x x x x nuhatimmu GIŠ x IŠ GIM x x x x x x x x x x x x Aššur adi Bet-Dagan x x x x x Mullissu issu libbi bētīša tuṣṣā ina pān x x x x x x kīma šarru ina ēkalli ētarab Šarrat-nipha x x x ina šubtīša tuššab alpāni immerē ša Bet-Dagan ina pān šarri ina tarbāṣi ša ēkalli isaddiru Aššur ina muhhi šubtīšu uššab x x x sangû labītu ilabbi šarru issi ša-šadādi ina Bet-Dagan errab Agu ina muhhi kaqqidīšu inašši paššūru irakkas ṭābtu ikarrar ša-tēlissi ina muhhi paššūri ušettaq ina kaqqar šēhāti ušettaq ina muhhi šēhti ušettaq endī iddan pagul ugammar šamnu dišpu iqallu šamnī x x x x x ikarrar rēhti šamnī ina šēhti itabbak x x x x x kispu ikassap x x x x x x x x x-mur-x x x x x x x x x x x nakmiri x x x x x x x x x x šarru ina pān nakmiri illak ina x x x x ina ša-šadādi elli ina tarbāṣi errab x x ina imitti ša nērebi uššab immerē ša Bet-Dagan ina pānīšu ettiqu šarru ina ēkalli iššer quršu ša Mullissu šakin māti ušaddan  ilāni ša issi Aššur ina Bet-Dagan illukūni  Aššur Mullissu Bel-age 0 Sin Šamaš Anu Adad Mašmaš mugirrī ša harrāni Šeruʾa Kippat-mati Kakka Madanu Kašiduti 0 Kakku Kalappu 0  ūm 23-KAM₂ šarru ina bēt danni mīs-pî eppaš pūt labirīšu šaṭirma bari
