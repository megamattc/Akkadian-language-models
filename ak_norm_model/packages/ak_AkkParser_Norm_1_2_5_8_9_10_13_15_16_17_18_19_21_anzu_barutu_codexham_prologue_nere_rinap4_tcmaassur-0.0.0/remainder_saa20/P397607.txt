saao/saa20/P397607
x x x x x x x x x x x x x x x x x mukarrisu ša šamnī x x x ina muhhi pīʾu inaqqi x x x ina šēpēšu idaʾʾip x x x x x x paššūri ittanaddi illak x x x x x x nuāru dandan ilāni ina pānīšu izammur illak  x x x x x di lu x-tu₂ ina muhhi takarrar mukarrisu ina muhhi tašakkan kallu šamnī mê tumallāma ina rēš kussie ina birit bābi tašakkan namrīr šamši ina libbi tušerrāba paššūru ina pān kussie tarakkas 03 qâ mešlu ša hašlāte mešlu ša ŠE.KUD ina muhhi paššūri tašakkan maṣhutu šamnī dišpu šikāru karānu ina pān tuqarrab šēhtu tašakkanma mākassu suluppī tināti šamnī halṣu ina muhhi paššūri tašakkan nuāru Ea elû izammur nīqu tanaqqi nuāru Enlil Enlil issu nīqi izammur šumê tuqarrab nuāru dayān kibrāt izammur lignu uṭṭutu tumallāma rabuttu šāptu masâti ina muhhi tašakkan rabuttu ina šapaluššu tašakkan rabuttu ina kaqqidīšu rabuttu ina šēpēšu tašakkan ina muhhi anhi tušeššabšu ina nipši tabrībi qātīšu tarakkas nuāru qātīšu išahhat ina muhhi libitti ina šumēli bēl nīqi uššab nuāru pētû ekleti izammur takabbas raggu iqabbi nuāru qātīšu imassi mê ana Šamaš uqarrab qāt bēl nīqi iṣabbat qēssu iqabbi ipaṭṭaršu mê ana qātīšu tuqarrabšu issu muhhi anhi ušatbaššu kimru ina muhhi paššūri teṣên naptan qāti issēniš tuqarrab nuāru mušnammir izammur šumma rubû šû sukanninu ana maqlūte iqallu šumma muškēnu šû libbi yābili iqallu adi maqqêšu ugammarūni nuāru līlil izammur iqatta hariu ipatti nuāru x x a-mur x x-ut-ka izammur x x x x x x x eṣenṣēru ina muhhi tašakkan ina pān Šakkan tašakkan ina pān Bunene tašakkan serqu tašarraq dišpu šamnī šikāru karānu tanaqqi x x x pān Šazi ettiq paššūru kussiu taddiʾip tattalka dišpu šamnī mê ša ina kalli nuāru ana rēš erši uqarrab mê qātīšu imassi šamnī ilappat 0 nuāru ana x x x ikarrab 0 unqu ina libānīšu išakkan mê ša {DUG}x x x x x x
