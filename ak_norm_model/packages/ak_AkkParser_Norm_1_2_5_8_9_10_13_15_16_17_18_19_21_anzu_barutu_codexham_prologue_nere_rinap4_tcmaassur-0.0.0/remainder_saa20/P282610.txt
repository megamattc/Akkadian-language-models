saao/saa20/P282610
simunu ina kašādi bēl nīqi ana Bet-Eqi errab ina Bet-Eqi ana emitta ana paššūri ša pān Pu-lišanu iqarrib ina zīqi ša qātīšu šēhta ša pān Pu-lišanu ušahhaz zīqa ina šumēlīšu ṣabātu šinīšu riqqī ina šēhte ana pān Pu-lišanu išappak 01 akla laʾta ina muhhi paššūri ikassap šinīšu mākalta ukaṣṣa šinīšu maqqê ša šikārī ana kirri ugammar riqqī ballūte ina nidnakki isarraq 01 sassurta ša 1-2 manê anniki ana pān Pu-lišanu išakkan uškân sangî ana bēl nīqi ikarrab mā Pu-lišanu damqātēka ana Ištar liqbi abbuttaka ana Ištar liṣbat mā kî zīqu annītu namratūni namāra u šalāma Ištar lū tašīmakku mā abata u pirilta ša Ištar uṣur mā abata ša Ištar tultēṣīma lā taballaṭ išakkan šu x x x x x x x x x x x x x x x sangû ikarrabšu mā Ištar ša šamê x x x x x damqātēka lū taqbi mā kî zīqu annītu namratūni namāra šalāma Ištar lū tašīmakku mā abata u pirilta ša Ištar uṣur mā abata ša Ištar tultēṣīma lā taballaṭ u piriltaša lā tattaṣarma lā tašallim mā Ištar pîka lišānka lū taṣṣur  tallakātu ša simini ša Bet-Eqi rabê ša Kar-Tukulti-Ninurta
