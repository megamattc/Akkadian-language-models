saao/saa03/P336225
ana šūzub napšātišu ana Nemetti-šarri ērub arkīšu tartedi dēkātīšu taddūak narkabtušu pēthallušu x x x tāhāzi tēkimšu ina qereb ālīšu mithuṣu tassakan dēktu ina abullīšu taddūak kirâtīšu takšiṭ 02-me-56 ālāni ša limītuššu tattapal tattaqar ina išāti tassarap  ša tašpuranni mā ana Deri attalak mā Deru māhāzu rabâ ša kīma kiṣir šadê šuršudā ildātēšu mā x x x x x x x x x x x x mā ālu šuātu alteme aktašad mā ilāni āšibūt Deri adi makkūrišunu maʾdi mā makkūr ēkalli x x x x x x x x x x erši šarrūtīšu niṣirti ēkallīšu sekrētīšu mārīšu mārātīšu mā 30-lim šallassunu mā alpānišunu ṣēnīšunu ina lā mīni assalal mā 04-me-76 ālāni ša limītuššu mā attapal attaqar ina išāti assarap ina pî ilūtīya rabīti ittuqta x x ana Deri tattalak Deru māhāzu rabâ ša kīma kiṣir šadê šuršudā ildātēšu ālu šuātu taltimi taktašad ilāni āšibūt Deri adi makkūrišunu maʾdi makkūr ēkalli x x x x x x x x x nēmatti šarrūtīšu niṣirti ēkallīšu sekrētīšu mārīšu mārātīšu 30-lim šallassunu alpānišunu ṣēnīšunu ina lā mīni tassalal 04-me-76 ālāni ša limītuššu tattapal tattaqar ina išāti tassarap  ša tašpuranni mā nišē x x x x x x x x x x mā ištu pān namurrat Aššur x x x x x x x x x x iplahūma mā ālānišunu umaššerūma ana šūzub napšātišunu mā ana Elamti pānīšunu iškunū ištu Parsamaš mā adi Bit-Bunakki ša miṣir x x x x x x x x mā dēkātišunu idūkū mā šallassunu x x x x x x x alpānišunu ṣēnīšunu utērūni mā x x ālāni ša limītišunu ippulū iqqurū ina išāti išrupū ina pî ilūtīya rabīti ittuqta nišē x x x x x x x x x x ištu namurrat Aššur iplahūma ālānišunu umaššerūma ana šūzub napšātišunu ana Elamti pānīšunu iškunū ištu Parsamaš adi Bit-Bunakki ša miṣir x x x x x x x x dēkātišunu idūkū šallassunu x x x x x x alpānišunu ṣēnīšunu utērūni x x x x x x x x
