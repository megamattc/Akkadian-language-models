saao/saa03/P336796
Uruk arâm KI.MIN arâm Eanna bēt hammūtīya KI.MIN arâm siqqurrutu bēt lalêya KI.MIN arâm Babili bēt abīya KI.MIN arâm Esaggil bēt kallulīya KI.MIN arâm Ehiligar bēt hadūtīya KI.MIN arâm Barsip bēt šarrūtīya KI.MIN arâm Ezida adi Nabiani KI.MIN arâm Šapazzu adi Bel-ṣarbi KI.MIN arâm Kute adi Nergal KI.MIN arâm Deru adi Ištaran KI.MIN arâm Kiš Ehursagkalamma KI.MIN arâm Sippar adi Šamaš KI.MIN arâm Libbi-ali adi Aššur KI.MIN arâm Ninua adi Mullissu KI.MIN arâm Arbail adi Mullissu KI.MIN arâm Kalha adi Inurta KI.MIN arâm Harrani adi Sin Uruk hīrī KI.MIN hīrī x x x x x-nu ša Uruk x x x takkalanni ša Eanna išātātēšu x x x siqqurrutu taltanaqqat ina libbīya ša Uruk issi libbīya adabbub ša Eanna ussanellâ KI.MIN ša Babili ša Marduk u Belet-Babili išātātēšu ekkalāʾinni ša Uruk issi libbīya adabbub ša Esaggil u Ehiligar ultanellâ ša Uruk issi libbīya adabbub ša Barsip ultanellâ ša Ezida adi Nabiani išātātēšu ekkalāʾinni ša Uruk issi libbīya adabbub ša Šapazzu ultanellâ immaranni Bel-ṣarbe ša išātātēšu ekkalāʾinni ša Uruk issi libbīya adabbub ša Kute ussanellâ ša Nergal adi Laṣ KI.MIN ša Kiš Ehursagkalamma ša Zababa u Babu KI.MIN ša Deri ša Ištaran u Belet-Deri išātātēša ekkalāʾinni
