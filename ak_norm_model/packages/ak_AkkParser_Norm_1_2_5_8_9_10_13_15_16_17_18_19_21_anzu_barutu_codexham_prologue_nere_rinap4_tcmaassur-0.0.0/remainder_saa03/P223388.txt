saao/saa03/P223388
mannu ana ša takilū lū takil anīnu ana Nabu taklāni ana Tašmetu šurbubānīma ša attūni attūni Nabu bēlāni Tašmetu šaddû ša tuklātēni KI.MIN  ana ša dūri ana ša dūri ana Tašmetu qibānišši mā eṭri šībi ina E₂-pa-pa-hi-e ina parakki lilliku burāšu ellu KI.MIN  ṣil erēni ṣil erēni ṣil erēni puzar šarri ṣil šurmēni rabiūtīšu ṣil kanni ša burāši puzar Nabiumaya mēlulā KI.MIN  Tašmetu saginat hurāṣi ina burki Nabiumaya tulalla KI.MIN bēlī anṣabtu šuknannīma qereb kirie lulallikā Nabu bēlī anṣabtu šuknannīma qereb E₂.DUB.BA luhaddikā  x x x x x-a sabirrī sānti ašakkanki x x x x x sabirrī sāntīka x x x x x-la-na abatti KI.MIN  x x x x ittūṣāni ištarī x x x x x x kî kilīli x x x x x-x x x-bi-ru-ši-na x x x x x x x x x x KI.MIN  x x x x x x x ki ri x x x x x x x x x x x šulpu x x x x x x x x x x lukīl e-te-x x x x laškunki narkabtu eššutu x x x x KI.MIN ša šapūlaki ṣabītu ina ṣēri x x x x KI.MIN ša kiṣallaki šahšūru Simani x x x x KI.MIN ša asīdaki ṣurrumma x x x x KI.MIN ša mimmûki ṭuppu uqnî x x x x tahtinip Tašmetu ina E₂-GIŠ.NA₂-e tētarba KI.MIN-ma tētadīli dalassu sikkūr uqnî tassakan KI.MIN-ma tartehīṣi tētalie ina muhhi dunni tēlia KI.MIN-ma ina kappi iqnî ina kappi iqnê illaka dimātēša KI.MIN-ma ina siggi ša tabrīpi ušakkal dimātēšā KI.MIN-ma ammīša šaʾal šaʾal sanniqā sanniqā KI.MIN-ma šuh mēne šuh mēne zānat Tašmetumaya KI.MIN-ma šuh ša issīka Nabiumaya ana kirie lallikamma KI.MIN-ma ana kirie lallikamma ana kirie u Bel KI.MIN-ma ēdannu lallikamma ana kirie banbanat KI.MIN-ma ina birīt mālikāni kussûya lā iddiu KI.MIN-ma qatāpu ša inbīka ēnāya lēmura KI.MIN-ma ṣabāru ša iṣṣūrātīka uznāya lisammeʾa u KI.MIN-ma ammīša ruksa ṣammidā KI.MIN-ma ūmē ruksa ana kirie u Bel KI.MIN-ma mūšī ruksa ana kirie banbanat KI.MIN-ma issīya Tašmetumaya ana kirie lū tallika KI.MIN-ma ina birīt mālikāni kussûšā pāniu KI.MIN-ma qatāpu ša inbīye ēnāšā lēmura KI.MIN-ma ṣabāru ša iṣṣūrātīya uznāšā lissanammeʾa KI.MIN-ma ēnāšā lēmurāma uznāšā lissanammeʾa KI.MIN-ma x 12 ṭuppi Budi-ilu ṭupšar x x x x
