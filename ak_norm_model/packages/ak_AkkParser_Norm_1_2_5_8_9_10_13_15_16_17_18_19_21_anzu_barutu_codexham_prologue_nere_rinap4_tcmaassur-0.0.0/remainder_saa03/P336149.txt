saao/saa03/P336149
ina tukultīya rabīti ša utakkilūka x x x x x x x x ša ittīka iššannanu ana šarrūti x x x x x x šūt epšēte annāte lemnēte ša Šamaš-šumu-ukin ēpušu muhhīka išdi kussî šarrūtīšu assuh palâšu aškip aqbi sapāh Mat-Akkadi kalīša  šuklul ešrēti ilāni rabûti udduš x x x naqê niqiāti palāh ilūtīya palû damqa ša x x x x x x ašīm šīmatka  Šamaš-šumu-ukin ša adêya lā iṣṣurūma ihṭû ina ṭābti Aššur-bani-apli šar narām libbīya ina mēsēri danni ēsiršūma arkus x+x x x+x x x+x x+x-ti rabûtīšu ṣerrēti aškunma ana pānīka ušardišunūti  ana kitri šarrāni sakāp nakrūti šūšub parakkī x x x x x x rēʾûti mīšari baʾūlāt Enlil apqidda qātukka  ša hulluqi napištīšu u sapāh Mat-Akkadi amāte ilāni ša x x x x x Šamaš-šumu-ukin nizirte bēlūtīya ša āruruš x x x-ma milku damqa ša balāṭ napištīšu ul išdudu x x x x x x  x x x+x+x x x+x ilāni kališunu idkēma x x x x x x ēpuš epšēt lemnēti ša lā bulluṭīšu  ša Šamaš-šumu-ukin tābil makkūr ilāni x x x x x ašīm šīmassu ana lemutti  aššu epšēte annāte lemnēte ša ēteneppušu bittūwa ilānīšu ittīšu iznû umašširūšu iṣbatū ahâti  qibīt ilūtīya rabīti ālānišunu takšud šallassunu kabittu tašlula ana qereb Mat-Aššur  ina tukultīya rabīti ša mundahṣēšu abiktušunu taškun sittūti balṭūssun ina qātīya tamnu qereb Ninua āl bēlūtīka ina kakkī tanīršunūti  ina kakkīya ezzūti ana kašād nakrūtīka pānātukka undaʾʾir  ina zikir šumīka ša ušarbû ummānātka ašar mithuṣi kakki ittallakū šalṭāniš  ina suppê utnennīka da-x+x x x ša tuṣallû rabītu ilūtī idāka azzizma attabak dāmē gārêka  x x x x x x x ša x x x x x x x+x mārē Mat-Aššur x x x x x x x x x x x x x x x x x x x x+x-su-ma x x x x x x x x x x x x x x x x x x x šarrūtīšu x x x x x ša adêya lā iṣṣuru ihṭû ina ṭābtīka kīma immerē ina qātīka taṣbatma tuṭabbih asliš   ana epēš pîya etelli Igigi u Anunnaki uqaʾʾû ana šikin ṭēmēšu naphar šarrāni āšib parakkī maharka ittanakmesū unaššaqū šēpēka  qašāt Elamti ušabbirma qaltaka udannin eli kullat nakrūti ušarbā kakkīka  šīmat Išdu-ukin šar Babili ālik mahrīšu ašīmšūma ina tirṣīšu nišēšu sunqu iṣbatu iksusū kurussī x x x x+x tu x+x x x x+x nišē Mat-Akkadi ušaṣbitma x x x x x x x ušākilšunūti šīra ahāmeš  x x ilūtīya rabīti x x x x x x x x x x x x+x-ma tušapših kabattī x x x x x x tusallim ittīya  x-zi-zu napšuru x x x a ši x qātūwa ina amat ilūtīya aqbīkāma atta tēpuš  udduš ilāni šâtunu zānin ešrētišunu apqidda qātukka  ina puhrišunu išmû iktarrabū šarrūtka damqātīka maʾdiš iqbû ina mahrīya sitti nakrūti ša ilūtī rabītu lā ipallahūma kî pî annimma ana qātīka amannu ṭuppi bussurat hadê u sulummê tušēbila ina pān ilūtīya  mihrat dibbī šūt x x x x x x x x x
