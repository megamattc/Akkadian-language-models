saao/saa03/P336234
x x x x bīnu qimmassu x+x x x x x x x x x x x x-MEŠ-šu₂ sāri ziqnīšu erēnu birkāšu šahšūru kiṣallāšu ṣerru ušāršu sammû qāssu x x x x x x kappāšu x x x x x x-šu₂ šūrānu dāme libbīšu iṣṣūr-hurri nitik dāmē libbīšu x x a x x šahû umandāšu zuqaqīpu šapassu mušēltu lišānšu karšu šārat suhātīšu manzû lašhu šaplû nēši mešrêtīšu rabâti kalbi mešrêtīšu ṣehrēti āribu kipilšu ṣarbatu lānšu lilissu libbašu gišimmaru eṣenṣēršu qanâte ubānātīšu ṣarpu muhhašu hurāṣi rihûssu baltu šārat irtīšu eddettu šārat kappalātēšu zê uznīšu abāru šaššūgu eṣentašu nūnī tulâtūšu tināti AB2.GA-ēšu šamnī diʾātēšu urabāni nitik ubāṭēšu uhinnī šīrīšu {ŠEM}x.U₂ šaptēšu x x SI₄ zirūtu dāmēšu karānu kakkulti īnīšu Ištar ša Durna Tiamat šî mušēniqtu ša Bel šîma 04 īnīša 04 uznīša elâtīša Bel šaplâtīša Mulliltu Belet-Liburna umma ša Bel šîma urqēti išrukašši šanīš Antu šîma kispa ana Anu ikassipū  narkabtu ša Elamti ša kussîša yaʾnu pagra ša Enmešarra ina libbi inašši sissê ša ina libbi ṣandū eṭemmu ša Anzi šarru ša ina libbi narkabti izzazu šarru qarrādu bēlu Inurta šû ša-šēhi ša ittīšu izzazu lišānāti ša Anzi kî išdudamma ina qātīšu ukâl simmilat bīt Enmešarra ina igāri īlul ṣallu idki ikkib Enmešarra  šamû elûti luludānītu ša Anu 300 Igigi ina libbi ušēšib šamû qablûti saggilmud ša Igigi bēlu ina libbi paramāhi ina libbi ina parak uqnî ūšib būṣin elmēši ina libbi unammir šamû šaplûti ašpû ša kakkabi lumāšī ša ilāni ina muhhi ēṣir ina dunni erṣeti elî ziqīqū amēlūti ina libbi ušarbiṣ ina dunni erṣeti qablītu Ea abašu ina libbi ušēšib x x x x x-i-šu₂ sīhu ul umašši ina dunni erṣeti šaplītu 600 Anunnaki ina libbi ēṣir x x x x x x x x bu x x x x ša ašpû x x x x ša mūṣi ša muhhi qarni Tiamat bēlu ikmīši iṣbassi išīmši ihpišīma kīma nūnī mašṭê ana šinīšu Diglat īnī imittīša Purattu īnī šumēlīša 40 bēru NIGIN₂-rat Šamaš 60 bēru NIGIN₂-rat Sin ša libbi Šamaš Marduk ša libbi Sin Nabu ina libbi Šamaš bašmu balballêšu ina libbi Sin ummašu patru ina muhhi nēši ša qāt x x Meslamtaʾea Marduk ša ana erṣeti ellû urradu aššu Aššur ana hurri irdudūšūma bābšu iptû nambūmti bēli āribu kipilšu eṭemmu ša Enmešarra qimanni qimanni ištanassi sirrimu eṭemmu ša Illil barbaru eṭemmu ša Anu Bel ṣēra ušarpissu ṣabâti mārātīšu bēlu ṣēra ušarpissina gammalu eṭem Tiamat Bel qarnīša ukaššiṭ šēpēša ikkis o zibbassa ikšiṭ bēlu ikmūšīma aššu lā mašeʾi nišī ukallim tamriqātu ša ina pî nišē iqabbû ētamar qātāya šumšu  01 alpa u yābilī qalû ša ana qaqqarī balṭūssunu inassakūni Qingu adi 07 mārīšu kî immahṣū summata ša inassukū Tiamat inassukūnimma idukkū  šarru ša ultu qereb ēkurri agâ hurāṣi ina qaqqadīšu inaššûma ina kussî uššabu u inaššûšūma ana ēkalli illakū Inurta ša gimil abīšu utirru ilāni abbēšu ina qereb Ekur ubiššūšu haṭṭa kussâ palâ iddinūšu melam šarrūti uzaʾʾinūšūma ana šadî ūṣi erēnu ša ina pānišunu iquddū šihhat šīri ilāni lemnūte irīša eṣṣinūma puzrāte immedū  pirišti ilāni rabûti mūdû mūdâ likallim lā-mūdû ay īmur ikkib ilāni rabûti kīma labirīšu šaṭirma bari gišṭû kīma labirīma ṭuppi Kiṣir-Aššur āšip Bit-Aššur mār Nabu-bessunu āšip Bit-Aššur mār Babu-šumu-ibni zabardabbe Ešarra
