saao/saa03/P336128
ana mīni kî eleppe ina qabsi nāre nadâki šabburu hūqīkī battuqu ašlīki kallulu pānīkī nāri Libbi-ali tebbīri akê lā nadâku lā battuqu ašlīya ina ūme inbu aššûni akê hadâka anāku hadâk anākû hadi hābirī ina ūme hīlūyā ētarpū pānīya ina ūme ulādīya ittakrīma ēnīya patâni upnāyā ana Belet-ili uṣalla ummu ālidāte attī eṭirī napultī Belet-ili kî tašmûni tuktallila pānīša x x x x x x attī ana mīni tuṣṣanallīni x x x x x x-mu-u-ni ittidī riganšu x x x x x x-ni aššat lalîyā x x x x x x ša dūr šanāte x x x x x x-da-a kaqqar hibilāte x x x x x Libbi-ali tallak tassisī nubû x x x x ūmē annūte issi hābirīya anāku issīšu ašbākū ša rāʾimānīya mūtu ina E₂-KI.NA₂-ia ihlulā hillutu issu bētīya ussēṣanni ayāši issu pān hābirīya iptarsanni ayāši šēpēya issakāna ina kaqqar lā tayārtīya 
