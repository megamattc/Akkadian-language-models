saao/saa08/P237893
1 Sagmegar ana erēb-šamši ītiq šubtu nēhti šulum damiqti ana māti urrada ina pān Allutti innammarma 1 Sagmegar ina harrāni šūt Enlil izzizma nūršu x šarūra našīma Neberu x x x Mat-Akkadi inahhiš šar Mat-Akkadi idannin 1 Neberu ippuhamma ilāni salīmu iraššû mēšertu ibašši ešāti inammirā dalhāti izakkâ zunnu u mīlu illakūni dīš ebūri ana kuṣṣi dīš kuṣṣi ana ebūri uštabarri mātāti šubtu nēhti tuššabā ilāni nīqa mahrū taṣlītī šemû têrēt bārî ītanappal  1 kakkabu-rabû ša kīma dipāri ultu ṣīt-šamši imšuhma ina erēb-šamši irbi ummāni nakri ina tāhāzi ummāni nakri ina kabittīša imaqqut  rēš šarrūtīka Sagmegar ina manzāzīšu kīni ittanmar bēl ilāni libbaka luṭībka ūmēka lurrik ša Ašaredu mār Damqa
