saao/saa08/P237900
1 ūmu ah amurri hubīa ītarim bubūt šar Amurri ukallam 1 attalû ah Amurri sāmūma šūtu rakib erbê itebbâ 1 Ayari ūm 28-KAM₂ Šamaš īdur šarru ūmēšu irrikū mātu mahīra napša ekkal 1 Ayari Šamaš īdur akala napša mātu ekkal ūmē šarri irrikū 1 Šamaš ina nipihšu kīma uskārīma kīma Sin agê apir šarru māt nakrīšu ikaššad mātu lumunša izzibšīma dumqu immar  1 ina Ayari ūm 29-KAM₂ Šamaš attalâ iškun ina iltāni ušarrāma ina šūti ikân qaran šumēlīšu eddat qaran imittīšu arkat ilāni kibrāt-erbetti idallahū x rabû ina pî ili iqqabbi tibût šar hammāʾi kussû ana šatti 05-KAM₂ inakkir bārtu ina Mat-Akkadi ibašši x imât mār abāšu idâk ahu ahāšu idâk rubê irabbiṣū x šar 01-me ūmē ina Mat-Akkadi ibašši šarru šuātu kalba innappal nakra āl pāṭīya iṣabbat šarru šuāti imâtma kakka ina Bit-Enlil ittabbal mūtāni ūm 01-KAM₂ ibaššû šar Amurri u šar Subarti ana ahāmeš iṭehhû ina erēb-šamši abūb naspanti išakkan ina ṣīt-šamši ilāni innaqqarū nišē ibirrâ āl niṣirti ili makkūršu uṣṣi šar Elamti imât šar Subarti imât šar Amurri imât u ilāni zenûti ana māti utarrūnimma napāš nissabi  x ūm ṣâti ana Elamti x  ša Raši-ili ardu ša šarri mahrû
