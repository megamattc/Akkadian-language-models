saao/saa01/P224431
ana šarri bēlīya urdaka Bel-duri šarru bēlī ṭēmu issakan mā pāhāti gabbu kusāpī kissutu issu ālāni madbar issikunu lintuhu mā Adad-isseʾa Bel-lešir ana Abu-lešir lušākilu lā immaggur lā išammi atâ innûte mā ālāni ina madbar ša pāhāti gabbišunu ālāni ina libbi ahîši pannugu šarru bēlī lišpura ālānišunu ša madbar lišṭuru issu bēt aṣappu šarru bēlī issu Hamate issuhūni anāku anākūma šû šunūma šunu ina šiāri šarru bēlī idūkāni mā lā ēpišūte attunu annīu kusāpī kissutu ša 01 urhi ūme 05 imārī kissutu 01 mē 23 imārī kusāpī gimru 01 mē 28 imārī Šamaš-ahu-iddina 75 imārī kissutu 15 imārī kusāpī gimru 90 imārī Abu-lešir 06 mē ša 02 līmu zakkue ša Kummuhaya gimru 09 mē 18 imārī ša 01 urhi bētu annīu šarru bēlī ūda ina libbi mardiāte 03 mardītu annīnu nimattāha šunu šunāya imattuhu ūmâ šarru bēlī lū ūda šunu ibbalkutu annīnu x x x x x
