saao/saa01/P334100
ana šarri bēlīya urdaka Zeru-ibni lū šulmu ana šarri bēlīya šuh Marduk-eriba ša šarru bēlīya išpuranni šumma Marduk-eriba siparri parzilli assakan siparri parzillēšu lipṭuru ina šēpēya liškunu ulâ ša ana šarri bēlīya islûni lišānšu issu harurtīšu lišdudūni ahūšu ša Marduk-eriba ina mār damqi ša ēkalli ilassūmu u šû issēya ina raksūti šaniu ša rab mūgu ina Arrapha issu pān x x ahūšu dannu ussēšībi u Marduk-eriba ina šaddaqdiš ana batqu iṣṣabat ana mār damqi ša egertu naṣanni šarru bēlī o o lišʾalšu siparri parzillê šakin ulâ ina bēt abīšu kammūsu ūmâ annurig Marduk-eriba u ahūšu ana šarri bēlīya ussēbila ša pāni šarri bēlīya mahirūni issi šarri bēlīya lilsūmu u šihlu ayāši liddinūni šalussu šattu issu mar pēthallī rammûatūni šarru bēlī ūda kî šiddi-nārāya annūtu amēlu ina muhhi ramnīšu ilassumūni zakû laššūni Marduk-eriba ina muhhi amti ša ahīšu ittalka 03 ūmāti ina Dur-Šarruken kammūsu u issuhur ittalak ana bēt abīšu
