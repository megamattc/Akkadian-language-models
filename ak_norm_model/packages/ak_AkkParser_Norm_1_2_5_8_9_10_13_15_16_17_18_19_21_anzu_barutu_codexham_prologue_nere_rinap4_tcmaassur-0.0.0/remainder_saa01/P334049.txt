saao/saa01/P334049
ana šarri bēlīya urdaka Ṭab-šar-Aššur lū šulmu ana šarri bēlīya ša ina ēkalli ašpuranni nuk nārī lu-x+x-ru likirīku ina x madākte nēburu lēpušu ūmâ Arbailaya tašlīšu ittalka mā nāru ina mēlīšu ibašši a-x x x-i anāku ina batti ammiti lā ētiq lā allik ina muhhi šû ina ēkalli assapar ūmâ ammākamma nēburu qanni madākti lēpušu u annāka o illakūni x x x x+x mešli x+x x ki x x annāka mu su x x x qirsi attalak ātamar damqu adanniš u ana madākti kaqquru maʾda Arbailaya uktallim ina šiāri kî ša šarru bēlī iqbûni ahīšunu lummedu madāktu lušēbiru adi madāktumma ugdadammarūni issurri gišru nugammar šarru ina muhhi gišru ebbir
