saao/saa01/P313417
ana šarri bēlīya urdaka Mannu-ki-Aššur-leʾi lū šulmu ana šarri bēlīya ša šarru bēlī išpuranni mā Kummaya ammar ina nagīka bētāti ukâlūni šuṭur x x x x assaʾal ūtaṣṣīṣi x x x x gabbīšu ina libbi Zarana x x ana mala assatappar x x x x ina šiddi hūl šarrimma issēn x x x x x ana etāqi lā illak x x x issurri šarru bēlī iqabbi mā atâ adu akanni tūkīš x x x x eqlu nagie gabbīšu x x x attatha ṣābāni Kummaya ša Zarana ammāka ussēšib harammāma assapar x ša x x x x annāka lāšu ša šarru bēlī išpuranni mā eqlu ša ṭēmu aškunūkāni ana Bel-duri dīni lāšu ina timāli ina šalši-ūme šarru bēlī ṭēmu lā iškunanni ūmâ šarru bēlī issapar kî ša ina libbi egerte ša šarri bēlīya šaṭirūni ētapaš eqlu attidin annurig eqlu ša Bel-duri ina nagie ša Guzana ukâllūni assaṭar ina muhhi šarri bēlīya ussēbila 60 imārī ina libbi Aridi ina muhhi e-x ša qanni Kubanaše 02 mē ina Kapar-Mariyaba qanni Ilhini 40 imārī ina {URU}x-ri-tu₂ qanni Guzana 02 mē ina Kapar-Amdanu qanni Bur-šarri gimru 05 mē eqlu ša Bel-duri ina nagê ša Guzana ukâllūni 80 imārī eqlu ša ūmâ šarru bēlī išpuranni ūmu annīu ina muhhi annīe attidin issu mar ša-rēšāni ša šarri bēlīya illikūni eqlu ina Guzana lāšu eqlāti ša x x x x x x eqlu ša šarru bēlī x x x x x ana issēn ina libbi ālāni x x x ana tadāni x x x x x x ina pānīya lāšu ana Bel-duri udēšu x+x x x x x x issu libbi abattāqa addan šarru bēlī lū ūda o
