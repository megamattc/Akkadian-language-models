saao/saa01/P334298
ana šarri bēlīya urdaka Ṭab-šar-Aššur lū šulmu ana šarri bēlīya ūm 01-KAM ša issu ēkalli nūṣûni ina Ubase bēdāni eleppāti šulmu ūm 02-KAM ilāni ša šarri inaṣṣur ina šalinte ina Libbi-ali niqarrib qarbātēya umāmāni hurāṣi x+x x x ina Bet-Aššur ušerrab x x x x x x-MEŠ-ni x x x x x x-u-te x+x x x x x x-bu u dullu ša erši ibašši ša erši ana dammuqi ana masê karāki šummu šarru bēlī iqabbi ina Bet-Aššur nušēribši dullīni kî ahāʾiš nikrik nēpuš kaqquru ibašši u ana maṣṣartīni deʾiq issurri šarru bēlī iqabbi mā ayāka eršu terrab ina bēt masenni ša Bet-Aššur ša ilāni ša Dur-Šarruken ina libbi kammusūni annurig qarbātēya umāmāni ušerrab u eršu ina muhhi nārūma mūšu annīu ina libbi eleppi tabīad anīnu ina muhhi nārīma nibīad maṣṣartaša ninaṣṣar adi mīnu ša šarru bēlī išapparanni ṭēmu ana mār šipri liškun lētiqa lillika ina pānīšu adaggal eršu ušerrab
