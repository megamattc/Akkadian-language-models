saao/saa01/P334041
ana šarri bēlīya urdaka Ṭab-ṣil-Ešarra šulmu ana Ešarra šulmu ana ēkurrāte šulmu ana Libbi-ali šulmu ana māt Aššur māt lū šulmu ana šarri bēlīya Aššur Mullissu ana šarri bēlīya likrubu ša šarru bēlī išpuranni mā gušūrī balṭūti munu šupra annuri nīpāni ša gušūrī assaṭar ina pān šarri bēlīya ussēbila 03 mē 72 gušūrī dannūti 08 mē 08 02-ti 02 līmu 03 mē 13 03-ti 11 līmu 08 mē 07 04-ti gimru 15 līmu 02 mē x šalmūte u 13 līmu 01 mē 57 laptūte aklūte ki-x x x x x x ša x x x x x laptūni ina muhhi šalmūte assaparšunu ūmâ nāgir ēkalli nāgir masennu ina muhhi laptūte intunū issurri šarru bēlī iqabbi mā atâ issu libbi nīpi inṭiu ibašši ša išātu tākulūni tugammirni pagaršu lā nēmurūni ibašši issu birti x x+x ibašši issu muhhi gir₂-x ina bēti ir-ru-gu-x+x nāri ītabāka
