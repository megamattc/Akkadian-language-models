saao/saa01/P334359
ana šarri bēlīni urdānīka bēl ālāni ša ina Milqia dulli šarri eppašūni ša šarru bēlīni išpurannāšīni mā adi hardāni mā epša gammera ša šarru bēlīni išpurannāšīni neppaš ana šarri bēlīni niddāna dullu ina muhhīni dāna adanniš issu pān kallāpāni issu pān rādi kibsiāni lā urammûnāši dulli šarri lā neppaš ūmâ šarru bēlīni nittahra lurammûnāši dulli šarri nēpuš kīma ina mātīni nittalak habullīni nušallīme
