saao/saa01/P334332
ana šarri bēlīni urdānīka Ṭab-ṣil-Ešarra Naʾdi-ilu lū šulmu ana šarri bēlīni ša šarru bēlīni išpurannāšīni mā kî annāka attanūni mā ṭēmu assakankunu mā tahruba ana Lurisite tallaka mā gušūrī dannūte damqūte tammar mā harammāma nākisūte tušerrada ina libbi inakkisu šarru bēlīni ṭēmu issakannāši kî ina libbi Al-Aššur nillikanni rab ša-rēši rab issi x-me-02 ṣābāni x x x x x x-ru-ru ana Surimarrat x x x+x-ša₂-ma sahāru mā 08-e ūmāti ṣābāni lū qālu lū kammusu ṣābāni nussērīdi inakkisu ana libbi tahūme ša šarru bēlī iškunnannāšīni ninakkis nillak gušūrī damqūte ina qablāti nuramma nillāka
