saao/saa01/P334135
ana šarri bēlīya urdaka Kiṣir-Aššur lū šulmu ana šarri bēlīya ina muhhi bētāti ša mušarkisāni ša šarru bēlī išpuranni mā bētāti raṣpāte šina mā tasallaʾanni mā basi tadāni ana urdānīka issu maṣin anāku lā kētu ina pān šarri bēlīya addabubūni ša-rēši ša šarri bēlīya lillika ša kētu issi šarri bēlīya idabbubūni bētāti annāte ša mušarkisāni lēmūru šumma bētāti raṣpāte šina lillika ana šarri bēlīya liqibi ṭēmīšu šarru bēlī ana hiṭṭīya liškun mā atâ lā kētu issēya tadabbub ina muhhi bētāti ša urdāni ša Šep-Aššur ša šarru bēlī išpuranni mā atâ bētātišunu tašši ana urdānīka taddin akī Šep-Aššur ana Ṣimirra illikūni urdānīšu issēšu ittalku bētātišunu attiši ana Marhasaya attidin Šep-Aššur ammāka pāhatūtu luppiš urdānīšu bētāti ina Dur-Šarruken lū lā ukâllu ana Marhasaya urdāni ša šarri bēlīya atâ lā addāna ana šarri bēlīya aqṭibî muk Šep-Aššur issu mar annākāni bētu lā ēpūšu ūmâ Šep-Aššur bētu akī pāhiti ša Dur-Šarruken ētapaš anāku ina kūmuššu x x paqdāku ētarba ina bētīšu attušībi ana x x x x x ana pāhatūte x x x x urdānīšu issēšu x x x-šu₂-nu issīšu lū i-x x x x urdāni ša šarri x na x x x x x x+x lu-šal-x x x x x x x x bētāti x x x x x x x x-ka issu EN x x x x x x x x+x annāka x x x x Marhasaya urdāni ša šarri bēlīya lūšibu
