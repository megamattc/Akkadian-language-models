saao/saa01/P224487
ana šarri bēlīya urdaka Marduk-remanni lū šulmu ana šarri bēlīya isinnu epiš {d}x ina šulme ittūṣi o ētarab Nabu u Marduk ana šarri likrubu ina muhhi aladlammî ša šarru bēlī išpuranni ūtassik ina muhhi bābāte ša ēkallāte aktarar ibattuqu aladlammû batqūte ina pān bēt la DU.DU-ni nišakkan dannūte ibattuqu ina pān bābi qabassīte nišakkan ina muhhi rīmāni ša ana šarri bēlīya aqbûni upâhušunu ana aladlammî utârušunu ina pān bābi qabassīti nišakkan issurri šarru bēlī iqabbi mā dullu dannu x x x x dullu pa-ha la x x x x kītu 01 ammutu rūṭu x x aladlammî x x x x x x x la ni x+x x x x x x x x x x x x x x x x x x x+x x x x x x x x-lak x+x x x x līṭu ša x x x x ša ana šarri bēlīya aqbûni lēṣiru lušēbilūni ziqpu ina pitti x x x x 45 sissê ša ēkalli attahar ṣīrāni Muṣuraya Hazzataya Yaʾuduaya Maʾabaya Ban-Ammanaya ūm 12-KAM₂ ina Kalhi ētarbūni maddanātešunu ina qātēšunu 24 sissê ša Hazzataya ina qātīšu Udumuaya Sadudaya Anqarrunaya x x x+x x x x x ṣīru Quwaya x x x x x uṣṣā ana Zabban illāka x x ša tartāni issīšu
