saao/saa01/P334314
ana šarri bēlīya urdaka Ṭab-šar-Aššur lū šulmu ana šarri bēlīya ša šarru bēlī išpuranni mā gullāte ša bābi ša šapla timmē ša bēt hillānāte mā ina mate ušarâqu ana Aššur-šumu-kaʾʾin ana ummânī assaʾal mā ina Arahsamni 04 gullāte siparri ša 02 bēt hillānāni nušarâqa mā nēšē qallūte ša bēt hillāni mā issi nēšē dannūti ina pān šatti ušarâqumma ina muhhi dulli ša dalāti ša bēt ili ana mār {1}EN-x x assaʾal nuk dullaka ina mate tugammar kî annî iqṭibia mā dalāti ša Bet-Sin ša Bet-Šamaš ša Bet-Nikkal ša lēʾāni ša ṣarpī ina muhhi ellûni raṣpa saramê lā gammuru mā ūm 01-KAM ša Tašriti agammar ina muhhi dalāti ša lēʾāni ša siparrī ina muhhi ellûni iqṭibia mā ša 05 x x bābāni gammura x x x x+x-MEŠ ša x x+x x x x x x qu ni x x x x x x x+x+x x ašappar lēʾāni adi ša x+x x x ina Dur-Šarruken ubballūni ahīni nummāda neppaš
