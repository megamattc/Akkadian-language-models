saao/saa01/P313447
ana šarri bēlīya urdaka Ṭab-šar-Aššur lū šulmu ana šarri bēlīya ša šarru bēlī išpuranni mā eleppu eššutu ša issu Libbi-ali tallakāni ibaššî eleppu ša issīša tuqarrabūni 06 šina eleppāti Aššurate ša ina nāri karrāni uktallim ana mallāhī iqṭibiu mā laššu lā niqarrībi ūmâ eleppāti annāte 02 issu libbišina uqarrab utâra mīlāni askuppāti ša ana nāmerī uqarrāba adi eleppāti rēhāte ušakšadūni x x hīṭu ša muāti x+x x šarru bēlī ubtalliṭanni u annītu ūmâ ana šarri bēlīya aqṭibi šarru bēlī nupšutūšu u₂-x-ki adi eleppāti annāte agammarūni pūtuhu aladlammê annūte ša ina Adia naṣāku ana batte annīte x x x+x-šu₂-nu ina batte annīte x x x+x-šu₂-nu
