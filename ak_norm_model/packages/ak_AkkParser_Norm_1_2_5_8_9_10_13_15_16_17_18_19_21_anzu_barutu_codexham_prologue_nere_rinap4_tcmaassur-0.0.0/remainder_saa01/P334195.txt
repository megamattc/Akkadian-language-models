saao/saa01/P334195
abat šarri ana Nabu-duru-uṣur annurig Mannu-ki-Aššur ša-qurbūte ina muhhi ṣīrāni ammūti Urarṭaya assapra ina pānāt hubte hannūti ša ina pānikunu kusāpī ekkalūni ana Urzuhina ubbalaššunu atta ūmu ša egertu annītu tammarūni rēš hubti hannî iši lū etku lizzizu ina libbi ūme ša Mannu-ki-Aššur ša-qurbūti išapparakkanni mā annurig ṣīrāni ana Urzuhina iqṭarbūni mā hubtu nammeša hubtu pahhir ana Urzuhina alik o x x x ana ša-muhhi-āli ša Urzuhina piqid Aššur-balti-niše assapra muk alik x x x x adu pāni x x x x x x x issišunu i-x x x x x kētu issāti Urarṭitu ša issi hubtu illikāninni ina Arrapha ina pānīka lū kammusa issi hubtu lū lā illaka u annurig issāti ša ubaʾʾûni ušēṣanni ina {URU}x+x ubbalūni issi issāti hannāti ina Arrapha lū kammusa kusāpī lēkula mê lissia adi bēt anāku allakanni mugirrī ša ēkalli ša issāti annāti ubbalūninni kusāpī ana nišē kissutu ana urāti liddinu
