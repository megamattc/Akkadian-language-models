saao/saa01/P334113
ana šarri bēlīya urdaka Ina-šar-Bel-allak lū šulmu ana šarri bēlīya Nabu Marduk ana šarri bēlīya likrubu ilāni āšibūte Dur-Šarruken ūmāti arkūti ana šarri bēlīya liddinu nišē alpāni ša issu Guzana naṣūninni adi Šabirešu ina irtišunu attalak ātašar attahar ṣillu ussaṣbit ibašši muṭê ina libbi Kina mallāhu maškir 03 nupšāti Sanda-pi nukarib urqi 03 nupšāti Huli ikkāru 05 nupšāti Kuza ša-sāgātēšu 04 nupšāti gimru 15 nupšāti muṭê ša lēʾīya issu libbi Šabirešu ša-qurbūtu ina muhhišunu ana Guzana ur ussahhir nuk alik rēhte nišē iṣṣa alka bīla ina šaddaqdiš šarru bēlī ina Babili ihtardūni šazbussu ša 02 mē paṭīrāte ana dulli ša Bet-Nabu attidin ūmâ Ahu-lurši iqṭibia mā ša 02 mē paṭīrāte rēšu iši annurig Ubru-Babili ina pān šarri bēlīya lišʾulu šumma šû iddan anāku laddinni mīnu ša šarru bēlī iqabbûni 02 qâ kusāpī 02 qâ šikārī ša āšipi 01 qâ kusāpī 01 qâ šikārī ša lahhinni gimru 06 qâ kusāpī šikārī ginû utru ša Bet-Nabu šarru bēlī lū ūdi ana memmēni lā rāqa
