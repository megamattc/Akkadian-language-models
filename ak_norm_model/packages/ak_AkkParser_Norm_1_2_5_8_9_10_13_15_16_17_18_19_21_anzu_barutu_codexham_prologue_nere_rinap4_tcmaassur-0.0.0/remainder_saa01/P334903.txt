saao/saa01/P334903
ana šarri bēlīya urdaka Taklak-ana-Bel lū šulmu ana šarri bēlīya ina muhhi Ilu-piya-uṣur rāʾyu ša šarru bēlī išpuranni mā issu muhhi rab kiṣirūte tuptattišu mā atâ taqbaššu mā 01 biltu ṣarpu usha laššu lā upattišu rab kiṣir šû Dugul-pan-ili ina pān šarri bēlīya šarru bēlī lišʾalšu šummu lā rab kiṣir šūtūni kî Dugul-pan-ili ana gizzi illikūni šūtu iškāršu uptaʾʾiṣ ana gizzi lā ērub ihtiliq ina libbi ina libbi ēkurri ittitzi assapra ussēriduneššu nuk iškārka lurīmakka nuk ṣābāni iṣṣa alka dullum ina Dur-Šarruken epuš mešli ṣābāni naṣa mešlumma lā naṣa pilkašunu namarku aqṭibaššunu nuk atâ pilkakunu namarku u tibnu appāru ša dulli lā taddina x x x x x x x x mā mannu x x x x x x x x x x x ūmâ annurig ana šarri bēlīya assapra šummu ana hūru memmēni dullum uramma šarru bēlī lirʾubaššunu dullum lēpušu kīma dullu ētapšu x x x x issišunu lukīnūni x+x x x x-ni issu pānišunu attiši rab kiṣir ša raksu mugirrī dullum urtamme harid ina Ninua kammus x x x x x x x x x nuk x x+x-ka kurru x x x x x x x kīma ina pān šarri bēlīya attalka o o o issīšu lukīnūni
