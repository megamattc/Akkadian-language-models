saao/saa01/P334372
ana šarri bēlīya urdaka Ṭab-ṣil-Ešarra lū šulmu ana šarri bēlīya Aššur Mullissu ana šarri bēlīya likrubu ina muhhi Arpaya ša šarru bēlī išpuranni mā atâ immerēšunu gammalīšunu ina madbar iraʾʾû x x x x x x ina bubūti ihabbutu šattu annītu zunnī ēṣu x x SAG x x x x-ia ina libbi x+x x x+x šaknu ša šarru bēlī išpuranni mā annurig ana Hinzani tallak mā issīka lilliku lirʾû issu muhhi Tartari adu Suhi memmēni lā iparrīki annurig anāku ana Hinzani allak tahūmu ša ukallamūšanūni urammû ettiqu ussatappulu ihabbutu ana rab dayālīya rab ša apaqqidūni lāšu lā išammeu ana pāhiti ša Kalha liqibiu ša-rēšīšu ina pān Arpaya ša qātīšu lipqīdi tahūmu o lišʾulūni ina libbi lirʾû issēniš maškanātišunu ina muhhi tahūme ša pāhiti ša Kalha lū šaknu šunu ina libbi x+x x+x x lirʾû x+x x x x x x ibašši x x x x x ni i x x x ālāni ihabbutu lāšu immerē gammalī lā ihabbutu nišē ihabbutu
