saao/saa01/P334820
ana šukkalli bēlīya urdaka Taklak-ana-Bel lū šulmu ana bēlīya Bahianu šû mukinnu hīṭāte ša Belu-lu-balaṭ ēpašūni bēlī issapra mā Bahianu lillika šû isseme 50 ṣābāni ana šubti pānātuššu ina Kukibi ussēšib ana Bahiani adi ṣehrānīšu iddūku 03 manê hurāṣi 02 bilāt ṣarpi 04 kūdin 10 imārī ittaṣṣu {1}x-x+x-si isseme ina dātuššu irtidip x ṣābāni ina libbišunu iddūka kūdin imārī ittaṣṣu x ṣābāni issu libbišunu uṣṣabbit ussanniqšunu iqṭibiu mā Belu-lu-balaṭ x x x-ši mā x+x x x x x x x tu x+x x x x x x uṣṣabbit adi x+x x x x x+x-kan-ni {1}hu-ut-x x x x-ma abat šarri ina muhhi Belu-lu-balaṭ izzakar Ubru-Nabu urdušu isseme iddūakšu šû ittalka bēssu intašʾa nišēšu o ittabbu ihtalqu bēssu rammu issu pān zakkê gabbu 01-a.a alpāni ittahar nišē māti gabbu ina muhhi issēt šēpišunu izzazzu atâ qālāka dabābu annīu ina ēkalli šašme adu atta ina muhhi x x+x ana hiṭṭi lā tašakkananni illāka adu tašmûni bēlī libbātēya imalla
