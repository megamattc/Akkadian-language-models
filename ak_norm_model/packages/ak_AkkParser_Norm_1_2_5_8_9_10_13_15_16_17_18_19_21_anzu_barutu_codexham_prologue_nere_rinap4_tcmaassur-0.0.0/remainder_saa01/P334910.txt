saao/saa01/P334910
ana šarri bēlīya urdaka {1}{d}DI-ma-nu-x x šulmu ana šarri bēlīya šarru bēlī iqṭibia mā adi dullu ša Dur-Šarruken ugammarūni mā memmēni habullīka lā ušallam nishu ša issu Dur-Šarruken raṣipūni ana tankarāni ussallimu memmēni ina muhhīya lā ušahsis 05 mē 70 manê ṣarpi kunukkīya ša šatti annīti udīni lā ušallumu kî šarru bēlī hurāṣu abnāti ina muhhīya iddinūni ana šarri bēlīya aqṭibi nuk abūwa maʾda habullī ša {1}HAR-x x ša Huziri ša {1}x x habbul ina dāt abīya mešil habullīšu ussallim ūmâ marʾēšunu ibašši mā habullī ša abūka ana abbēni habbalūni šallimannāši kīma Dur-Šarruken raṣip gammur šarru bēlī ana bēt x x x x habullī ana x x x ušallam šarru bēlī ana Šarru-emuranni lišʾal mešil pilkīšu ina Dur-Šarruken gammur
