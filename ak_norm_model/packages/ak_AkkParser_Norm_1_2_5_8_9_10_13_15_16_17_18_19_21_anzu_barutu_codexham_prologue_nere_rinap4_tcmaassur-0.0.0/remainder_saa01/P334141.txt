saao/saa01/P334141
ana šarri bēlīya urdaka Sin-ahhe-eriba lū šulmu ana šarri bēlīya šulmu ana Mat-Aššur šulmu ana ēkurrāte šulmu ana bīrāt ša šarri gabbu libbu ša šarri bēlīya adanniš lū ṭāb ṣīrāni Kummuhaya ittalkūni maddattu naṣūni 07 urāte ša kūdin issēniš naṣūni maddattu issi kūdin bēt Kummuhaya paqdu ṣīrāni ina libbīšu šunu kusāpī ša ramenīšunu ekkul imattahūnê ana Babili ubbalūni ulâ annāka imahharūšunu akī ša šarru bēlī iqabbûni arhiš lišparūni šāptu nimriʾī issēniš naṣūni tankarāni iqṭibûni mā 07 bilāt issu libbi nibtīar mā Kummuhaya lā immaggur mā mannu attunu lā tabīra mā lūbilu ušpārāte ša šarri ammākamma libēru šarru bēlī lišpura ana manni iddanūšināni
