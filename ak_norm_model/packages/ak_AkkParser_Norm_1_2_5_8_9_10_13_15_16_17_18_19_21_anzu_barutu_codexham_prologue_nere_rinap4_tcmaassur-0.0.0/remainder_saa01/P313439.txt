saao/saa01/P313439
ana šarri bēlīya urdaka Aššur-šumu-kaʾʾin lū šulmu ana šarri bēlīya Aššur ana šarri bēlīya likrub ša šarru bēlī išpuranni mā aladlammê dannūti ša 12 ina 01 ammiti amur 02 ina pān abulli datti ša qabsi āli issēn aladlammû ša 11 ina 01 ammiti ša rab šāqê issēn bēt x x x x+x ina libbīšu lā zakû 02 aladlammê ša 10-a.a 01 ammiti ša Zeru-ibni issēn ina pān bēt šarri izzaqap issēn utru ina pānīšu ana nāgir ēkalli liddin lūbilu ina pān bēt šarri lizqupu issurri šarru bēlī iqabbi mā atâ aladlammû ša Zeru-ibni nāgir ēkalli inašši kīma mê ina nāri issīṣu x x x x+x aladlammû ša ina muhhi nāri ibattaqūni x+x x šarri lizzīzi šumma šarru bēlī iqabbi 02 aladlammê x x x+x-ru-ni issēn ina {URU}x x+x issēn ina Tastiate lušērida ūmâ ina Adia issēn aladlammû ša Zeru-ibni ussērida ša masenni ina Urzuhina šû šarru x aladlammê x x x x x+x-ta arhiš x x x x lidnūni mīnu ša šarru bēlī iqabbûni arhiš mār šipri ina muhhi urdīšu lišpura
