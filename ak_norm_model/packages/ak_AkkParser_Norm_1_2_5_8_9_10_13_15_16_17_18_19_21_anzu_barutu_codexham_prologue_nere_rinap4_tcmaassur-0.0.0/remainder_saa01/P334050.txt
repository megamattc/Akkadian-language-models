saao/saa01/P334050
ana šarri bēlīya urdaka Ṭab-šar-Aššur lū šulmu ana šarri bēlīya egertu ša Aššur-reṣuwa ina muhhīya tattalka kî annî ina libbi šaṭir mā mār šipri ša Ukkaya ana Urarṭi ittalak ina ēkalli egertu ina muhhi issapar u ina dāt egerte annīte ūm 06-KAM ana bādi egertušu annītu ina muhhīya issapra mā Ukkaya ina muhhi Ariye ina šulme ittalak ina muhhīšu ālu šû ša Ukkaya ana nēribi ša Kumme Elizki iqabbûniššu Ukkaya ina irti Ariye ina libbi ittalka ahāʾiš ina libbi kammusu kî annî iqṭibâššu mā etiq ana x x x alik mā šummu alpu šummu yābilu šummu huzīru šû iddanakka iṣṣa issurri ina šiāri x x x ina šiārumma mā x x x x Ukkaya lā x x x x x x x+x-šu₂ kî dibbī annūte ašmûni mār šipri aktala adi šarru bēlī ša pî egerte annīte išammûni mīnu šītīni išapparūni
