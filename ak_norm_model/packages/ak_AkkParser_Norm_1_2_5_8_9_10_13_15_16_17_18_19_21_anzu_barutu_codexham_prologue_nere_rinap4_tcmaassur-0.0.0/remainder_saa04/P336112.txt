saao/saa04/P336112
Aššur-bani-apli mār šarri ša bēt rēdûti šammu annâ ša ina pān ilūtīka rabīti iškun liltīma ina šaqê šamme annâ išettî inneṭṭīri iballaṭu išallīmi i-x-ša₂-la uštēzībi uštēṣî x x x x x x muruṣ zumrīšu ippaṭrâ uṣṣâ ilūtka rabīti īdê x x x x x x x x šūzubšu šalām napšātīšu ša Aššur-bani-apli mār šarri ša bēt rēdûti ina šaqê šamme annâ ina šalimti ina pî ilūtīka rabīti Šamaš bēlu rabû qabî kunnî āmiru immāra šēmû išmê ezib ša x x x x x x x x nīš ili muhhīšu ezib ša x x x x x x x x bašû ezib ša dīn ūme annî kīma ṭāb kīma haṭû ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāte labšu mimma luʾʾû īkulu ezib ša anāku mār bārê aradka tamīt ina pîya uptarridu kūn qāti ēnû ušpēlu lū nashā lū bērā ašâlka Šamaš bēlu rabû kî šammu annâ ša inanna ina pān ilūtīka rabīti iškunu Aššur-bani-apli mār šarri ša bēt rēdûte išattīma ina šaqê šamme annâ x x x x x-ša₂-lu uštēzebū uštēṣû ina libbi immeri annê izizzamma
