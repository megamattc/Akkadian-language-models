saao/saa04/P336116
Šamaš bēlu rabû ša ašallūka anna kīna apalanni Aššur-bani-apli šar Mat-Aššur liṣrim likpidma Nabu-šarru-uṣur rab ša-rēši adi ṣābē sīsê emūqi mal libbašu ublu lišpurma ana nagê ša Gambuli ana dâki habāti šalāli lillikū kīma iktapdūma iltapru ina nagê ša Gambuli ša dâka idukkū ša habāta ihtabtū ša šalāla ištallūma ṣābē sīsê emūqi ša Gambuli kakka qabla u tāhāza itti Nabu-šarru-uṣur rab ša-rēši u emūqi ša Aššur-bani-apli šar Mat-Aššur mal ittīšu illakūnê eppušû lū ṣābē emūqi maʾdūti ša Elamaya itti Nabu-šarru-uṣur rab ša-rēši ana x x x x x x ina šalimti ina pî ilūtīka rabīti Šamaš bēlu rabû qabî kunnî āmiru immāra šēmû išemmê ezib ša anāku mār bārê aradka ṣubāt ginêya aršāti labšāku mimma luʾʾû ākulu aštû apšušu ina mūši gilitte piritti āmuru kūn qāti ēnû ušpēlu ulū tamīt ina pîya uptarridu lū nashā lū bērā ašâlka Šamaš bēlu rabû kî Aššur-bani-apli šar Mat-Aššur ṣābē sīsê emūqi ana nagê ša Gambuli ana dâki habāti šalāli išapparūma illakū ša dâka idukkū ša habāta ihabbatū ša šalāla išallalū ṣābē emūqi maʾdūti ša Elamaya itti Nabu-šarru-uṣur rab ša-rēši u emūqi mal ittīšu x x x lū ṣābē ša Gambuli kakka qabla u tāhāza ittīšu ippušū ina libbi immeri annê izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal x x x x x limme Ša-Nabu-šu
