saao/saa04/P237363
Šamaš bēlu rabû ša ašallūka anna kīna apalanni ultu ūmu annî ūm 10-KAM ša arhi annî Simani ša šatti annīti adi ūm 29-KAM₂ ūm bubbuli ša arhi annî Simani ša šatti annīti 20 ūmē 20 mūšī aṣûtu u erbūti šikin adanni nēpešti bārûti ina šikin adanni šuāti Aššur-ahu-iddina šar Mat-Aššur ša inanni ṣābē sīsê emūqu mal libbašu ubla ana Siriš ana šapārīšūma tiṣmurūma ilūtka rabīti īdû kî pî ilūtīka rabīti Šamaš bēlu rabû purussûka šalmu bēl-zakār-šumi annî Aššur-ahu-iddina šar Mat-Aššur liṣrim likpidma ṣābē sīsê emūqu mal libbašu ubla ana Siriš lišpur eli ilūtīka rabīti ṭāb kīma ikpudūma iltapru bēl-zakār-šumi annî Aššur-ahu-iddina šar Mat-Aššur ultu ūmu annî adi mal ūmu šikin adannīya emūqu mal ana Siriš išapparu lū Sirišaya lū Mannaya lū Ridaya lū nakru ayumma ana mimma emūqi ikattirūni lū qāti x x x ina milki ramnīšūni iṣarrimû ikappidû ana muhhi emūqi ša Aššur-ahu-iddina ana dâki habāti šalāli illakūnî ina libbīšūni ša dâki idukkû ša habāti ihabbatû ša šalāli išallalû x x x x x ana šillat immannî x x x x x ina x x x x x x x x x x x x x x x x x x x x x x x x x ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša pî ilūti rabīti x x x x x x x x x x x x x x x x x x
