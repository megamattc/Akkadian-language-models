saao/saa04/P336096
sīhu bārtu ana muhhi Aššur-ahu-iddina u Aššur-bani-apli mār šarri ša bēt rēdûti ippušu ušeppašša iqabbî ušaqabâ idabbūbu ušadbāba ušanhaṣṣa lū mammu ušadbabšû lū šû išammê ana lā šamê pānēšu iššakkāna lū qāssu ana lemutti ana libbi Aššur-ahu-iddina šar Mat-Aššur u Aššur-bani-apli mār šarri ša bēt rēdûti ubbāl ilūtka rabīti īdê ina šalimti ina pî ilūtīka rabīti Šamaš bēlu rabû qabî kūn āmiru immāra šēmû išemmê ezib ša dēni ūme annê kīma ṭāb kīma haṭû ezib ša immer ilūtīka ša ana bīri barû maṭû haṭû ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî amēla ša šumšu ina niāri annâ šaṭrūma ana pān ilūtīka rabīti iltakan Aššur-ahu-iddina šar Mat-Aššur ana piqittūti ša ina niārēma annâ šaṭrattu ipaqqidušūma sīhu bārta ana muhhi Aššur-ahu-iddina šar Mat-Aššur u Aššur-bani-apli mār šarri ša bēt rēdûti ippušu ušeppišu qāssu ana lemutti ana libbīšun ubballu ina libbi immeri izizzamma anna kīna uṣurāti šalmāti šīrē tamīt damqāti šalmāti Marduk-šumu-uṣur Naṣiru Nabu-ahhe-balliṭ Baniya Addari ūm 02-KAM₂ ina x x x ana hu-x x x x x
