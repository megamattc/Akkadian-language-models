saao/saa04/P240244
āmiru immāra šēmû išemmê ezib ša ikrib dīni ūmu annî kīma ṭāb kīma haṭû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu ezib ša anāku mār bārê aradka ṣubāt ginêya aršāti labšāku kūn qāti ēnû ušpēlu tamīt ina pîya iptarridu lū nashā lū bērā ašâlka Šamaš bēlu rabû kî bēl-zakār-šumi annî Aššur-ahu-iddina šar Mat-Aššur amēla ša ina naʾāru annî šumšu išṭurūma ina pān ilūtīka rabīti iškun ina muhhi piqitti ašar libbašu ubla ipaqqidūšūma ana muhhi Aššur-ahu-iddina dibbī biʾšūti ša lemutti idabbubu sīhu bārtu ana muhhīšu ippušu
