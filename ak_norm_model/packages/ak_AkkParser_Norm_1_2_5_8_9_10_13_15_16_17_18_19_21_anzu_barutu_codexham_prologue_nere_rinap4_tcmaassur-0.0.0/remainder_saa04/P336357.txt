saao/saa04/P336357
šumma manzāzu šakin padānūma ahê nadû nukkur milki šunnê ṭēme harrānu takpudu innaddīma šanītimma tallak šarrāni ina puhri amâtišunu inaddûma šanâtimma iṣabbatū šumma ana epēš asûti teppašma asû ana marṣi qāssu lā ubbal bārê qība lā išakkan niphu tasrirru šumma larû ina qablīšu marta immar šumma šulmu kīma HAL tamṭâti šumma padān šumēl marti nīd-kussî šaknū ṣibti šalim šumma ina qabal ṣēr ubāni qabal šēpu rahṣat šēp mahhî ša māt nakri šumma elītu ṣēr hašê ša imitti ībir 16 tīrānu itti ahāmeš etellû šumma ubān-hašê qablīt išissa uššuru kaskāsu rēssu zēzūma paṭir u šumēlšu naparqud arād āli ana kakki miqitti edî šumma kunukkū nanmurū nanmurtu  05 laptū šakin  Aššur-bani-apli šar Mat-Aššur šar binût qātēka ša inanna šīrēšu ulū ṭūbēšu šikin murṣīšu īṣi u maʾdu ilūtka rabīti īdû pān x x x x x x x x x x x x Ayaru ūm 26-KAM₂ limmu Sagab Marduk-šumu-uṣur Dannaya Sin-šarru-ibni bēlē ṭēmi
