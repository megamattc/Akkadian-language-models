saao/saa04/P237755
šumma išid manzāzi šamiṭ padānu šakin x x x šakin šumēl marti ṣamid šumma ina rēš ṣēr šumēl ubāni kakku šakinma rēš ubāni immar tīb nakri kašdu šumma ina muhhi ṣibti kakku šakinma ultu imitti ana šumēli tēbi ummānī himṣāta ummān nakri ikkal šumma gipši šumēl marti irakkab gipši ummān nakri ana mātīya šumma elīti illik šumma kīdīti muhhu kubši irakkab šumma ina šumēl hašê šēpu kaskāsu rēssa paṭir šumma tīrānu 14 libbi immeri šalim  šumma išid manzāzi šamiṭ ina rēš ṣēr šumēl ubāni kakku šakinma rēš ubāni immar šumma gipši šumēl marti irakkab šumma ina šumēl hašê šēpu kaskāsu rēssa paṭir šumma ina rupuš šumēl ubāni ana ahi ṣēr ubān qabli šīlu nadi 05 laptū ina libbi Šamaš-šumu-ukin ahu lā kīnu ša māta idallahūma tēšû rabû īpušu x x x x-un-ni-i lā ṭābu inanna Aššur-bani-apli šar Mat-Aššur šar binût qātēka ša ana šārīka ṭābi upaqqu u kidin ša napištīka šitkunā īnīšu išmû umma Šamaš-šumu-ukin ana Elamti ihalliq amātû šalimtu šî ana Elamti ihallīqi 04 laptū ina libbi ul ṭāb Tašritu ūm 15-KAM₂ limmu Sagab Dari-šarru Dannaya bēl ṭēmi  ilāni rabûti bēlē purussê ūmussu purussêšunu ša dumqu ana šarri bēlīya lištapparūni
