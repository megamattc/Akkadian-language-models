saao/saa04/P238967
Šamaš bēlu rabû ša ašallūka anna kīna apalanni Mugallu adi ṣābē x x x x x x mal ittīšu ša inanna ina muhhi {URU}x x x x x bīrti ša Melidi madākta iškunu rab ša-rēši ša Aššur-ahu-iddina šar Mat-Aššur adi ṣābē emūqu ša ittīšu ana muhhīšu ittalkūma Mugallu adi ṣābē ša ittīšu ultu muhhi dūri ša {URU}x x x inassahūma šalha umaššāra x x x x x x x x x x ilūtka rabīti īdê āmiru immāra šēmû išemmê ezib ša dīn ūmu annî kīma ṭāb kīma haṭû ezib ša ellu luʾʾû immer niqê ulappitu ulū ana pān niqê iptarriku ezib ša luʾʾû luʾʾîti ašar bīri usanniqūma uleʾʾû ezib ša ina ašar annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāti labšāku ulū tamīt ina pîya uptarridu uhtaṭṭû lū nashā lū bērā ašâlka Šamaš bēlu rabû kīma rab ša-rēši ša Aššur-ahu-iddina šar Mat-Aššur adi ṣābē emūqu ša ittīšu ša ana muhhi Mugallu illakū Mugallu adi ṣābē ša ittīšu inassahūma šalha umaššaru ina libbi immeri annî izizzamma anna kīna uṣurāti šalmāti šīrē tamīt damqāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal šumma manzāzu irši šumma padānu šakin x x x x x x x x x x šumma hasīsi šakin šumma x x x x x x x x x x x šumma ina rēš manzāzi šīlu nadi šumma padānu ana imitti larû irši x x x x x x x x x šumma tīrānu 12 libbi immeri šalim x x x x x x x x x x šumma manzāzu padānu šaknū šumma danānu lā šakin šumma x x x x x x x x x x šumma tīrānu 12 šumma kunukkū nahsū x x x x x x x ša Nadinu u Tabni Ayaru ūm 10-KAM₂
