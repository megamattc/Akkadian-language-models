saao/saa04/P336079
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur ša inanna marṣūma qāt {d}x ina bīri iššakkanaššu kî qāt {d}x x ina bīri šaknaššu ina šalimti ina pî ilūtīka rabīti Šamaš bēlu rabû qabî kunnî ezib ša dīn ūmi annê kīma ṭāb kīma haṭû ezib ša ellu luʾʾû niqê ulappitu ulū pān niqê iptarriku ezib ša ina ašri annî luʾʾû bīra ibrû x x x qāt {d}x+x ina bīri iššakkanaššu ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur  eli ilūtīka rabīti Šamaš bēlu rabû lillikma têrta lītappal x x x x limmu Nabu-belu-uṣur ina ēkal māšarte Kalha
