saao/saa04/P336050
Šamaš bēlu rabû ša ašallūka anna kīna apalanni ultu ūmi annê ūm 22-KAM₂ ša arhi annê Simani adi ūm 21-KAM₂ ša arhi irruba Tamuzu ša šatti annīti 30 ūmē 30 mūšī šikin adanni nēpešti bārûti ina šikin adanni šuātu ṣābē Iškuzaya ša ina nagî ša Mannaya ašbūma ultu muhhi tahūme ša Mannaya illakū iṣarrimû ikappidû ultu nēribi ša Hubuškia o ana Harrania ana Anisus x x x uṣṣūnê illakūnê ultu muhhi tahūme ša Mat-Aššur hubtu maʾdu šallatu kabittu ihabbatû išallalû ilūtka rabīti īdê ina šalimti ina pî ilūtīka rabīti Šamaš bēlu rabû qabî kunnî āmiru immāra šēmû išemmê ezib ša dīn ūmu annî kīma ṭāb kīma haṭû ezib ša ellu luʾʾû immer niqê ulappitu lū ana pān niqê iptarriku ezib ša luʾʾû luʾʾûti ašar bīri usanniqūma uleʾʾû ezib ša ina ašar annê luʾʾê bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu kūn qāti īnû ušpēlu ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî ultu ūme annê ūm 22-KAM₂ ša arhi annê Simani ša šatti annīti adi ūm 21-KAM₂ ša arhi irruba Tamuzu ša šatti annīti 30 ūmē 30 mūšī ṣābē Iškuzaya ša ina nagî ša Mannaya ašbū ultu nēribi ša Hubuškia ana Harrania ana Anisus uṣṣūnê illakūnê ultu muhhi tahūme ša Mat-Aššur x x x x x x x x x x x x Simani ūm 22-KAM₂ limmu {1}x x x Saya Marduk-šumu-uṣur ētapšū
