saao/saa04/P336095
amēlu ša šumšu ina niʾāri annâ šaṭrūma ana pān ilūtīka rabīti iškun Aššur-ahu-iddina šar Mat-Aššur ana piqittūti ša ina libbi niʾāri annâ šaṭrattu lipqissu kīma iptaqduš adi ūmē mal piqittūtu šuātu eppušu sīhu bārta ina muhhi Aššur-ahu-iddina šar Mat-Aššur u Aššur-bani-apli mār šarri ša bīt rīdûti eppašša ušeppašša iqabbî ušaqabâ idabbūbu ušadbabba ušanhaṣṣa lū mamma ušadbabšu lū šû išammê ana lā šamê pānēšu iššakkāna lū qāssu ana lemutti ina libbi Aššur-ahu-iddina šar Mat-Aššur u Aššur-bani-apli mār šarri ša bīt rīdûti ubbāl ilūtka rabīti īdê ina šalimti ina pî ilūtīka rabīti Šamaš bēlu rabû qabî kūn āmiru immāra šēmû išemmê ezib ša dīn ūme annê kīma ṭāb kīma haṭû Nisanni ūm x-KAM ina x x x x x Nabu-šallim x x x x x x {1}{d}PA-x x x x x x
