saao/saa04/P336077
Šamaš bēlu rabû ša ašallūka anna kīna apalanni mimma ša ina libbi niāri annê šaṭṭarūma ina pān ilūtīka rabīti iškunu inneppūšu išallīmi ilūtka rabīti īdê ina šalimti ina pî ilūtīka rabīti Šamaš bēlu rabû qabî kunnû āmiru immāra šēmû išemmê ezib ša dīn ūme annê kīma ṭāb kīma haṭû ezib ša ellu luʾʾû niqê ulappitu lū ana pān niqê iptarriku ezib ša ina ašri annê luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu ezib ša anāku mār bārê aradka tamīt ina pîya uptarridu kūn qāti ēnû ušpēlu lū nashā lū bērā ašâlka Šamaš bēlu rabû kî mimma ša ina niāri annê šaṭrūma ina pān ilūtīka rabīti iškunu inneppušu išallimu ina libbi immeri annê izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal
