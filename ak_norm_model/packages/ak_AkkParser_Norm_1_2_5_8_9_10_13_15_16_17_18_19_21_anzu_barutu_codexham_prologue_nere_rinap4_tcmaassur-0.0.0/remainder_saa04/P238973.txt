saao/saa04/P238973
Šamaš bēlu rabû ša ašallūka anna kīna apalanni mār šipri ša Mugallu Melidaya ana pān Aššur-ahu-iddina šar Mat-Aššur ana ṣabāt adê išpuramma ilūtka rabīti īdû kî pî ilūtīka rabīti Šamaš bēlu rabû u purussûka šalmu mār šipri šuātu ša ana pān Aššur-ahu-iddina šar Mat-Aššur ina amat Mugallu Melidaya illika x x x Mugallu Melidaya x x x x x mal dibbīšūni išallimû āmiru immāra šēmû išemmê ezib ša ina pâti idabbubū ulū idabbubū ezib ša Mugallu Melidaya x x x x x x x ezib ša ikrib dīni ūmu annî kīma ṭāb kīma haṭû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršātu labšu ezib ša anāku mār bārê aradka ṣubāt ginêya aršātu labšāku ina libbi immeri annî izizzamma x x x x x x x x x anna kīna uṣurāti šalmāti šīrē tamīt damqāti šalmāti ša pî ilūtīka rabīti šuknamma lūmur šumma manzāzu padānu šulmu šaknū ṣibtu x x x x x x x x x x šumma elītu uppuqat x x x x x x x x x x kaskāsu ebi mahrû x x x x x x x x x x šumma manzāzu irši padānu imitti kuppuṣ x x x x x x x x šumma elītu illik x x x x x x x x x x kaskāsu ebi tīrānu x x x x x x x x x x Šumaya Bel-ušallim x x x x x x x x eli ilūtīka rabīti Šamaš bēlu rabû lillikma têrta lītappal
