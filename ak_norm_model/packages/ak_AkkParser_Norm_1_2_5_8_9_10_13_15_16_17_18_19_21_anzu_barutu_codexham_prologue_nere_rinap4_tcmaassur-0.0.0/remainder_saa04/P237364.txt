saao/saa04/P237364
Šamaš bēlu rabû ša ašallūka anna kīna apalanni ūm x-KAM₂ ša Ayari ša šatti eribti x x x ṣalam Marduk bēli rabî ina Libbi-ali ana libbi eleppi lušēlūma x x x x ana Babili lillik eli ilūtīka rabīti u eli bēli rabî Marduk ṭāb pān ilūtīka rabīti u pān bēli rabî Marduk mahīri ilūtka rabīti īdê alāk ṣalam Marduk bēli rabî ana Babili ina šalimti ina pî ilūtīka rabīti Šamaš bēlu rabû qabî kunnî āmira immar šēmû išemmê ezib ša dīn ūme annî kīma ṭāb kīma haṭû ūmu erpu zunnu izannun ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêša aršāt labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāt labšāku ina mūši gilittu pirittu āmuru ulū tamīt ina pîya uptarridu lū nashā lū bērā ašâlka Šamaš bēlu rabû kî ūm x-KAM₂ ša Ayari ša šatti eribti ṣalam Marduk bēli rabî ina Libbi-ali ana libbi eleppi ušellūma ana Babili illakūma pān Bel bēli rabî Marduk mahru eli Bel Bel rabî Marduk ṭābî ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal
