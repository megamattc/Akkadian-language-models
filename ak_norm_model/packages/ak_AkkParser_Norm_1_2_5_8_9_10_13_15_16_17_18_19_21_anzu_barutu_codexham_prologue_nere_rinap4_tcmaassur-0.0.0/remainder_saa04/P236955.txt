saao/saa04/P236955
Šamaš bēlu rabû ša ašallūka anna kīna apalanni ultu ūmu annî ūm 11-KAM₂ ša arhi annî Ayaru ša šatti annīti adi ūm 10-KAM₂ ša Simani ša šatti annīti 30 ūmē 30 mūšī šikin adannīya ina šikin adanni šuātu Mugallu Melidaya iṣarrīmi ikappīdi emūqu dannūtu idekkâ ana muhhi {1}man-ni-ki-i-x x x x x x x x u rabûti u emūqu ša Mat-Aššur ša ina muhhi Ba-x x bīrti ša Mugallu iddû illikū lū uššabū lū imaqqatû idukkû ihabbatû libbi ša Aššur-ahu-iddina šar Mat-Aššur iʾaddaru imarraṣu āmiru immāra šēmû išemmê ezib ana arki adannīya ezib ša ina pâti idabbubū ulū idabbubū ezib ša ikrib dīni ūmu annî kīma ṭāb kīma haṭû ellu luʾʾû niqê ulappitu ezib ša immer ilūtīka ša ana bīri barû maṭû haṭû ulū lāpit pūt immeri ṣubāt ginêšu aršāt labšu ezib ša anāku mār bārê aradka ṣubāt ginêya aršātu labšāku mimma luʾʾû ākulu aštû ulappitu kūn qāti ēnû ušpēlu tamīt ina pîya iptarridu uhtaṭṭû lū nashā lū bērā ašâlka Šamaš bēlu rabû kīma ultu ūmu annî ūm 11-KAM₂ ša arhi annî Ayari ša šatti annīti adi ūm 10-KAM₂ ša Simani ša šatti annīti ina 30 ūmē 30 mūšī šikin adannīya ina šikin adanni šuātu Mugallu Melidaya emūqu maʾdūti dannūti idekkamma ana muhhi {1}man-ni-ki-i-x x x x x x x x u rabûti u emūqu ša Mat-Aššur mal ittīšu ša ina muhhi {URU}ba-x x x bīrti ša Mugallu ša Mugallu iddû illikū lū uššabū lū imaqqutū idukkū ihabbatū x x x x x x x x x x x x x x x padān imitti ana x x x x x x x x x x x x šumma padānu kapiṣ ina takālat imitti šīlu nadi kakki rīṣi išid ubāni pān x x x x Šumaya Bel-ušallim u Nabu-ušallim Ayaru ūm 11-KAM₂ x x x ina libbi immeri annî izizzamma anna kīna uṣurāti šalmāti šīrē tamīt damqāti šalmāti šuknamma lūmur eli ilūtīka rabīti Šamaš bēlu rabû lillikma têrta lītappal
