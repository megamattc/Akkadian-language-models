saao/saa04/P237210
ina pî ilūtīka rabīti qabî kunnû āmiru immāra šēmû išemmê ezib ša dīn ūmu annî kīma ṭāb kīma haṭû ūmu erpu ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāti labšāku ina mūši gilittu piritti ēmuru ulū tamīt ina pîya uptarridu lū nashā lū bērā ašâlka Šamaš bēlu rabû kî x x x x x x x x Aššur-ahu-iddina šar Mat-Aššur
