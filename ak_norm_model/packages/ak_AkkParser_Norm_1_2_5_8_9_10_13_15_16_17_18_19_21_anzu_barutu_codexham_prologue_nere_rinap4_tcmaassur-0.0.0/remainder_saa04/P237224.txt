saao/saa04/P237224
Šamaš bēlu rabû ša ašallūka anna kīna apalanni Dur-Illil bīrtu ša Aššur-ahu-iddina šar Mat-Aššur ša ina muhhi tahūmu ša Mannaya nadûma Mannaya iṣṣabtūma ana ša ramnīšun uttirrūš x x x x x x adi ṣābē sīsê emūqu mal libbašu ublu ana ṣabāta ālu šāšu Dur-Illil lillikū lū ina epēš kakki qabli u tāhāzi lū ina pî ṭūbi u salāmi ṭubbāti lū ina niksi pilšu lū ina bubūti lū ina mēkûti ša ṣābē ša libbi āli lū ina simmilat dūri x x x x x x x x x x lulimīti lū ina x x x x lū ina mimma šipir nikilti ša ṣabāt āli mal bašû emūqu ša Aššur-ahu-iddina šar Mat-Aššur ālu šāšu Dur-Illil iṣabbatû qātīšunu ikaššādā ana qātīšun immannî ina šalimti ina pî ilūtīka rabīti Šamaš bēlu rabû qabî kūn āmeru immāra šēmû išemmê ezib ša dīn ūmi annî kīma ṭāb kīma haṭû ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû bīra ibrû ezib ša ellu luʾʾû niqê ulappitu ulū ana pān immer niqê iptarriku ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu kūn qāti īnû ušpēlu ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî emūqu ša Aššur-ahu-iddina šar Mat-Aššur ana ṣabāta Dur-Illil bīrtu ša ina muhhi tahūmu ša Mannaya nadātu illakūnimma ālu šāšu Dur-Illil ana qātīšun immannû ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur šumma x x x x x x x x x x x x-ma šapliš immarū šumma ubāni ebbet x x x x x x x x šumma ubān hašê qabal išissa uššuru šumma kaskāsu ebi šumma tīrānu 16 mahrīti šumma x x x x x x x x x x x x-ma šumma šulmu šakin šumma ina šumēl marti elēnu šēpu šaplu paṭir šumma x x x x x x x x x x x x šaknū šumma qablītu išissa uššuru eli ilūtīka rabīti Šamaš bēlu rabû lillikma têrta lītappal
