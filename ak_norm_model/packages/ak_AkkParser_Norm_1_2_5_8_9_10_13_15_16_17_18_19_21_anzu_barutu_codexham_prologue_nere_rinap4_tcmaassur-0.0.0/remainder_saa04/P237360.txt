saao/saa04/P237360
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur ša inanni amēla ša libbašu ublu ina naʾāru šumašu išṭurūma ina pān ilūtīka rabīti iškunma ilūtka rabīti īdû kî pî ilūtīka rabīti Šamaš bēlu rabû purussûka šalmu bēl-zakār-šumi annî Aššur-ahu-iddina šar Mat-Aššur liṣrim likpidma amēla šuātu lībukamma ina pānīšu lušazziz eli ilūtīka rabīti ṭāb kīma ina pānīšu ultazzizuš amēla šuātu x x x x x x x-ra-x-du sīha bārta x x x x x x x x x x-šu₂ ulū itti bēl sīhi o pâšu išakkāna ilūtka rabīti īdê ezib ša x x x x x x x bīri x+x x x ezib ša dīn ūmu annî kīma ṭāb kīma haṭû ellu luʾʾû niqê ulappitu ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršātu labšu ezib ša anāku mār bārê aradka ṣubāt ginêya aršātu labšāku kūn qāti ēnû ušpēlu lū tamīt ina pîya uptarridu lū nashā lū bērā ašâlka Šamaš bēlu rabû kî Aššur-ahu-iddina šar Mat-Aššur amēla ša šumšu ina niāra annâ išṭurūma ina pān ilūtīka rabīti iškun ina pānīšu ušazzassūma x x x x x x x x x x-du sīha bārta x x x x x x x ulū itti bēl sīhi pâšu išakkanu  ina libbi immeri annî izizzamma anna kīna uṣurāti šalmāti šīrē tamīt damqāti šalmāti šuknamma lūmur x x x x x x x x x x x x x x rapiš x x x x x x x x x x x x x x x purussê x x x x x x x x x x x x x x x x+x tarakkabma za a x x x ri ša x x x x x x x x x piqitti eli ilūtīka rabīti Šamaš bēlu rabû lillikma têrta lītappal Šumaya Nabu-ušallim Elulu ūm 08-KAM₂
