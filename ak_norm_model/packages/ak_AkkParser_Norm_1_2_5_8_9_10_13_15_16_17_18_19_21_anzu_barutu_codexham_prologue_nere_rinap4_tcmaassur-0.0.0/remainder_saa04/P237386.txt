saao/saa04/P237386
Šamaš bēlu rabû ša ašallūka anna kīna apalanni Ṣiṣṣirti bīrti ša Harharaya ša ina muhhi tuhūmu ša Illipi nadûma ilūtka rabīti īdû kî pî ilūtīka rabīti Šamaš bēlu rabû purussûka šalmu bīrti šuātu Ṣiṣṣirti nakru iṣṣabassû iktašassû ana libbīšu īterūbu hubussu šillassu ihtabatū āmiru ītamarū šēmû iltemê ilūtka rabīti īdê ezib ša ikrib dīni ūmu annî kīma ṭābu kīma haṭû ellu luʾʾû immer niqê ulappitu ulū ana pān immer niqê iptarriku ezib ša ina ašri annî luʾʾî bīra ibrû ulū luʾʾûti usanniqūma ulaʾʾû ezib ša immer ilūtīka rabīti ša ana bīri barû maṭû haṭû ezib ša lāpit pūt immeri ṣubāt ginêšu aršātu labšu mimma luʾʾû ulappīti ezib ša anāku mār bārê aradka ṣubāt ginêya aršātu labšāku kūn qāti ēnû ušpēlu ulū tamīt ina pîya iptarridu uhtaṭṭû lū nashā lū bērā ašâlka Šamaš bēlu rabû kīma Ṣiṣṣirti bīrti ša Harharaya ša ina muhhi tuhūmu ša Illipi nadātu nakru iṣbatuš ikšuduš ana libbīšu īrubu  šumma ina ašar šulmi ubānu nadi šumma šaplītu illik mahrīti šumma ina rēš nīri erištu nadāt x x x x x erištu nadāt šumma kubšu muhhi kīdīti tarakkabma sippašu paṭir šumma ruqqi hašê imitta paṭir šumma x x x x x šanīti šumma ina ṣēr ubāni qabal šīru nasih šumma x+x x x šumēla šumma x x x x šalulti  ina libbi immeri x x x annî izizzamma anna kīna uṣurāti šalmāti šīrē tamīt damqāti šalmāti ša pî ilūtīka rabīti šuknamma lūmur Šumaya Nabu-ušallim Abu ūm 26-KAM₂ eli ilūtīka rabīti Šamaš bēlu rabû lillikma têrta lītappal
