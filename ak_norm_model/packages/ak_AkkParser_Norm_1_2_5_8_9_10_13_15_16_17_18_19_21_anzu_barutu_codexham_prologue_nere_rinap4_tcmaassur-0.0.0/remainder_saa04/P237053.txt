saao/saa04/P237053
x x x ana esēr mandatti ša sīsê lišpurma urha harrāna liṣbatūma ana Sikriš x+x x x x x x x x ana x x x x ana Kukkuba ana Tuaiadi ana x x ana Udpani ana Ramadani u adi Arri o lillikū mandatti ša sīsê līsirū adi mal ūmē libbašunu ublu ittanallakū lū ina alāk lū târi ina qāt ṣābē Madaya ina qāt ṣābē Mannaya ina qāt ṣābē Gimirraya ina qāt nakri mal bašû išettû inneṭṭirû lū uštēzibû iballaṭû išallimû balṭūssun itti mandatti sīsê utarrūnê miṣir Mat-Aššur ikabbasû busrat damiqti ša hadê o Aššur-ahu-iddina šar Mat-Aššur išemmê libbašu inammīri ihaddê ilūtka rabīti īdê āmiri immāra šēmû išemmê ezib ša bēl-zakār-šumi annî Aššur-ahu-iddina šar Mat-Aššur x x x x x x x x x ezib ša x x x x muqqu arki x x x x x x x x ezib ša dīn ūmu annî kīma ṭāb kīma haṭû x x x x x x x x x x x+x Addari ūm 08-KAM₂ x x x x x x x x ezib ša ašar bīri luʾʾû luʾʾîti usanniqūma uleʾʾû x x x x x x x x ezib ša ina ašri annî luʾʾû bīra ibrû x x x x x x x x ezib ša immer ilūtīka ša ana bīri barû maṭû haṭû x x x x x x x x ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāti labšāku tamīt ina pîya uptarridu lū nashā lū bērā ašâlka Šamaš bēlu rabû kî ṣābē sīsê emūqu ša rabûti ša Bit-kari ša Saparda ana esēri mandatti ša sīsê ana nagê ša Sikriš illukūma ultu Sikriš x x x x x x x x ana Bit-Qu-x x x x x x+x-ni x x x x x x x illakū adi arhi ūmāti ittanallakū lū ina alāk lū ina târi ina qāt ṣābē Madaya ina qāt ṣābē Mannaya ina qāt ṣābē Gimirraya ina qāt nakri mal bašû x x x x x x x x x
