saao/saa04/P240279
x x x x Aššur-ahu-iddina šar Mat-Aššur x x x x x ana muhhi Aššur-ahu-iddina šar Mat-Aššur amat lemutti dibbī biʾšūti idabbubû sīhu bārtu ana muhhīšu ippušu ezib ša dīn ūmu annî kīma ṭāb kīma haṭû ellu luʾʾû immera ulappitu ezib ša immer ilūtīka ša ana bīri barû maṭû haṭû ezib ša lāpit pūt immeri annî ṣubāt ginêšu aršātu labšu mimma luʾʾû īkulu ištû ezib ša anāku mār bārê aradka ṣubāt ginêya aršātu labšāku mimma luʾʾû ākulu aštû kūn qāti ēnû ušpēlu tamīt ina pîya iptarridu uhtaṭṭû lū nashā lū bērā ašâlka Šamaš bēlu rabû kî bēl-zakār-šumi annî Aššur-ahu-iddina šar Mat-Aššur amēla ša ina naʾāru annî šumšu išṭurūma ina pān ilūtīka rabīti iškun ina muhhi piqitti ašar libbašu ubla ipaqqidūšūma ana muhhi Aššur-ahu-iddina šar Mat-Aššur dibbī biʾšūti ša lemutti idabbubu sīhu bārtu ana muhhīšu ippušu ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša pî ilūtīka rabīti šuknamma lūmur
