saao/saa04/P236960
Šamaš bēlu rabû ša ašallūka anna kīna apalanni ultu ūmi annî ūm 03-KAM ša arhi annî Ayari ša šatti annīti adi ūm 02-KAM ša Simani ša šatti annīti 30 ūmē 30 mūšī šikin adannīya ina šikin adanni šuātu lū Dusanni Sapardaya lū Kaštariti bēl āli ša Kar-Kašši adi emūqi lū ša Gimirraya lū ša Mannaya lū ša Madaya x x x+x i x x+x x x x-ni-i x x x x x x x x x ina pān āli šuātu innammarû x x x x x x x x x x x x ilūtka rabīti īdê āmiru immāra šēmû išemmê ezib ša ana arki adannīya ezib ša ina pâti idabbubū ulū idabbubū ezib ša dīn ūmu annî kīma ṭāb kīma haṭû ellu luʾʾû immer niqê ulappitu ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršātu labšu mihha maṣhata mê haṣbu u išāta ulappitu ezib ša anāku mār bārê aradka ṣubāt ginêya aršātu labšāku mimma luʾʾû ākulu aštû ulappitu kūn qāti ēnû ušpēlu tamīt ina pîya iptarridu uhtaṭṭû lū nashā lū bērā ašâlka Šamaš bēlu rabû kî ultu ūmi annî ūm 03-KAM ša arhi annî Ayari adi ūm 02-KAM ša arhi annî Simani ša šatti annīti 30 ūmē 30 mūšī šikin adanni lū Dusanni Sabardaya lū Kaštariti bēl āli adi emūqī dannūti lū ša Gimirraya lū ša Madaya lū ša Mannaya ina pān āli šuātu innammarū  ina libbi immeri izizzamma anna kīna šuknamma lūmur šumma x x x šakin libbi immeri šalim mahrīti x x x x martu nabalkutatma eliš immar rēš ṣēr imitti ubāni paṭir x x x x x x x tīrānu iparrikū qablīti x x x+x uššurat x x ni šišītu x ullulat išid ṣēr ubāni qabal paṭir x x x x x x šalulti Šumaya u Bel-ušallim Ayaru ūm 03-KAM₂ eli ilūtīka rabīti Šamaš bēlu rabû lillikma têrta lītappal
