saao/saa04/P240263
Šamaš bēlu rabû ša ašallūka anna kīna apalanni amēla ša šumšu ina niʾāra annâ šaṭrūma ina pān ilūtīka rabīti iškun Aššur-ahu-iddina šar Mat-Aššur ana bēl piqittūtu ša ina niʾāra annâ šaṭratu lipqissu kīma ipteqduš sīhu bārtu ina muhhi Aššur-ahu-iddina šar Mat-Aššur lū ana muhhi Aššur-bani-apli mār šarri ša bīt rīdûte ippūšu ušeppišu idabbubū ušaddabāba ušanhāṣa lū mamma šanamma ša ušadbabšu lū šû išemmê ana lā šamê pānīšu išakkāna ilūtka rabīti īdê ina pî ilūtīka rabīti Šamaš bēlu rabû qabî kunnî āmiru immāra šēmû išemmê ezib ša ūmu x+x x x x x x x x x iznunnu ezib ša dīn ūme annê kīma ṭāb kīma haṭû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu kūn qāti īnû ušpēlu ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî amēla ša šumšu ina niʾāra annâ šaṭrūma ina pān ilūtīka rabīti iškun Aššur-ahu-iddina šar Mat-Aššur ana bēl piqittūtu ša ina niʾāra annâ šaṭru ipteqduš amēla šâtu sīhu bārtu ana muhhi Aššur-ahu-iddina šar Mat-Aššur ippušu ušeppišu idabbubu x x x x x x x x ana muhhi sīhi bārti ša pî lemutti x x x x x x x x idabbubu u šû išemmê ana lā šamê pānīšu išakkan ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal
