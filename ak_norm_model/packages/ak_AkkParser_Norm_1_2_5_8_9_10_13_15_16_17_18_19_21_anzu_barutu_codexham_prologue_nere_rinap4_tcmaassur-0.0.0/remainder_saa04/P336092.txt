saao/saa04/P336092
Šamaš bēlu rabû ša ašallūka anna kīna apalanni amēlu ša šumšu ina libbi niʾāri annê šaṭrūma ina mahar ilūtīka rabīti šaknu Aššur-ahu-iddina šar Mat-Aššur ina pānēšu lušazzissu adi mal ūmē ša ina pāna Aššur-ahu-iddina šar Mat-Aššur izzizu amātu lā ṭābtu lā deʾiqtu amat lemutti ša sīhi bārti nabalkatti o ana muhhi Aššur-ahu-iddina šar Mat-Aššur ultu libbīšu idabbub eppašša ušeppašša iqabbî ušaqabâ ušadabāba ušanhaṣṣa lū pānēšu ana libbi zāʾirānēšu išakkanna ilūtka rabīti īdê ina šalimti ina pî ilūtīka rabīti Šamaš bēlu rabû qabî kūn āmiru immāra šēmû išemmê ezib ša dīn ūme annê kīma ṭāb kīma haṭû ezib ša ellu luʾʾû niqê ulappitu ulū pān niqê iptarriku ezib ša ina ašri annê luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāte libšu ezib ša anāku mār bārê aradka mimma luʾʾû ākulu aštû apšušu kūn qāti ēnû ušpēlu ulū tamīt ina pîya uptarridu lū nashā lū bērā ašâlka Šamaš bēlu rabû kî amēlu ša šumšu ina libbi niʾāri annê šaṭrūma Aššur-ahu-iddina šar Mat-Aššur ina pānēšu ussazzissu adi mal ūmē ša ina pān Aššur-ahu-iddina šar Mat-Aššur izzizu sīhu bārtu ina muhhi Aššur-ahu-iddina šar Mat-Aššur eppušu ušeppišu ušanhaṣu ušadababu ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal šumma manzāzu irši šumma padānu šulmu šaknū šumma šumēl marti paṭir ana pānīšu imšur šumma ubāni ebbet x x x x x x x imitti x x x x x ik x+x immaru x x x x x x x x x x x x x x x x šumma piṭru šumēla 02 šumma šaplītu x x x x x x x x x x x x x x x x-su piqittu x x x x
