saao/saa04/P336111
Aššur-bani-apli mār šarri ša bēt rēdûti ša x x x x-MEŠ-ti arhi ana arhi ina mahar ilūtīka rabīti Šamaš bēlu rabû ūmu u mūši inamzizūma ilūtka rabīti īdû kî pî ilūtīka rabīti Šamaš bēlu rabû u purussûka šalmu bēl-zakār-šumi annî Aššur-bani-apli mār šarri ša bēt rēdûti lū ana šāšu lū ana Aššur-ahu-iddina abīšu lū qāt ili lū qāt ištari lū qāt ilīšun lū qāt ištarīšun lū qāt il ālišun lū qāt ištar ālišun lū qāt il parakkīšun leqēma x+x x ašrāt ilānīšu lišteʾʾi ikribšun mērešti ili u ištari x x šibsāt ili u ištari ana Aššur-bani-apli mār šarri ša bēt rēdûti u Aššur-ahu-iddina šar Mat-Aššur abīšu lā iṭehhê ina šalimti ina pî ilūtīka rabīti Šamaš bēlu rabû qabî kunnû āmiru immar šēmû išemmê ezib ša dīn ūmu annê kīma ṭāb kīma haṭû
