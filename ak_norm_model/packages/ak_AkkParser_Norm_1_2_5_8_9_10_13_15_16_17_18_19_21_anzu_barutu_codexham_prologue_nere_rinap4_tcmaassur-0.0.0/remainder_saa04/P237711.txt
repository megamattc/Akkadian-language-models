saao/saa04/P237711
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur liṣrim likpidma ana muhhi ṣābē ša ina Karibti ša ina tahūmi ša x x x šaknu luraddīma maṣṣarta ina pān nakri liṣṣurū ultu ūmi annî ūm x-KAM₂ ša arhi annî Ayaru adi ūm x-KAM₂ ša Simani ša šatti annīti ana 40 ūmē 40 mūšī šikin adanni nēpešti bārûti ina šikin adanni annīti lū Kaštariti adi ṣābēšu lū ṣābē Gimirraya lū ṣābē Mannaya lū ṣābē Madaya lū nakru mal bašû iṣarrimû ikappidû lū ina epēš kakki qabli u tāhāzi lū ina siʾūtu lū ina danāna lū ina bubūti lū ina pilši simmilti lū ina aramma lū ina šubî lū ina pî ṭūbi u salīm ṭubbāti lū ina mimma šipir nikilti ša ṣabāt āli mal bašû Karibti iṣabbatû ana libbi āli šuātu Karibti irrubû ālu šuātu Karibti qāssun ikaššādū ana qātīšun immannî ilūtka rabīti īdê ṣabāta āli šuātu Karibti ina qāt nakri mal bašû ultu ūmi annî adi ūm šikin adannīya ina šalimti ina pî ilūtīka rabīti Šamaš bēlu rabû qabî kūn āmiru immāra šēmû išemmê ezib ša ana arki adannīya ezib ša hubut ṣēri ihabbatū dēktu idukkū ezib ša itti libbīšun idabbubūma itarrūma iberrū ezib ša dīn ūmi annî kīma ṭāb kīma haṭû ana muhhi ṣābē ša ina Karibti x x x x x x uraddûma maṣṣarta ina pān nakri inaṣṣuru ultu ūmi annî ūm x-KAM₂ ša arhi annî Ayaru adi ūm x-KAM₂ ša Simani ša šatti annīti lū Kaštariti adi ṣābēšu lū ṣābē Gimirraya lū ṣābē Madaya lū ṣābē Mannaya lū nakru mal bašû ana libbi āli šuātu Karibti irrubû ālu šuātu Karibti qāssun ikaššadū ana qātīšun immannî ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal šumma rēš manzāzi paṭir padānu 02-ma elû x x x x x x x x x x šumma šaplītu illik šumma hasīsi šakin x x x x x x x x šumma manzāzu padānu šulmu šaknū piṭru x x x x x x x x x x šumma qabal ṣēr ubāni qablî x x x x x x x x x x šumma kaskāsu imitta u šumēla naparqud u ina qabal x x x x x x x x šumma kunukkū nahsū tīrānu šumēla eṣpū u x x x x x x x x Naṣiru u Marduk-šumu-uṣur x x x x
