saao/saa04/P237483
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur liṣrim likpidma adi ummānīšu u karāšīšu urha harrāna liṣbatma ana nagî ša Miṣir ašar libbašu ublu lillikma itti Tarqu šarru ša Kusu adi ṣābē mal ittīšu kakki qabli tāhāzi x+x līpuš kî ittalku itti Tarqu šarru ša Kusu adi ṣābē mal ittīšu x x x x x x ina epēš kakki qabli tāhāzi kakki Aššur-ahu-iddina šar Mat-Aššur adi emūqīšu eli kakki Tarqu šarru ša Kusu adi ṣābē mal ittīšu imarrirû idanninû x+x-bu-šu₂-un TI-u₂ kitmuršun ileqqî abiktašun imahhaṣû x x x x x x x x x-MEŠ-u₂ ina līti lēʾūtu danāna u kišitti qāti muhhušun illakû x x x-li-i Aššur-ahu-iddina šar Mat-Aššur balṭūssu iturramma miṣir Mat-Aššur ikabbāsa ilūtka rabīti īdê x x x x x x x x x x nabalkatti ša Tarqu šarru ša Kusu adi ṣābē mal ittīšu la-pān Aššur-ahu-iddina šar Mat-Aššur x x x x x x x x x ina šalimti ina pî ilūtīka rabīti Šamaš bēlu rabû qabî kūn āmiru immar šēmû išemmê x x x x x x x x x x x x x x x KU₂-šu₂ ireddišu x x x x x x x x x x x x x x x-in-šu₂ x x x x x x x x x x x x x x x pa rak x x x x x x x x x x x x x x x x x ša x+x x x ezib ša dīn ūme annî kīma ṭāb kīma haṭû ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāt labšāku ina mūši gilittu piritti ēmuru ulū tamīt ina pîya uptarridu lū nashā lū bērā ašâlka Šamaš bēlu rabû kî Aššur-ahu-iddina šar Mat-Aššur adi ummānīšu u karāšīšu urha harrāna iṣbatūma ana nagî ša Miṣir ašar libbašu ublu illakūma itti Tarqu šarru ša Kusu adi ṣābē mal ittīšu kakka qabla tāhāza ippušû ina epēš kakki qabli tāhāzi kakki Aššur-ahu-iddina šar Mat-Aššur adi emūqīšu eli kakki Tarqu šar Kusu adi ṣābē mal ittīšu imarrirū idanninū x x-bu-šu₂-un ba-TU-x kitmuršun TU abiktašun išakkanū x x x x x x x ina līti lēʾūti danāna u kišitti muhhušun illakū x x x x x x x Aššur-ahu-iddina šar Mat-Aššur balṭūssu iturramma miṣir Mat-Aššur ikabbasu ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal
