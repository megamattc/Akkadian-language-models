saao/saa04/P336084
pān ilūtīka rabî u pān bēli rabî Marduk mahēre ilūtka rabīti īdê ina šalimti ina pî ilūtīka rabīti Šamaš bēlu rabû qabî kunnû āmiru immāra šēmû išemmê ezib ša dīn ūme annê kīma ṭāb kīma haṭû ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annê luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu mimma luʾʾû īkulu ištû ipšušu ezib ša anāku mār bārê aradka ṣubāt ginêya aršāt labšāku mimma luʾʾû ākulu aštû apšušu mê haṣpa maṣhata išāta ulappitu kūn qāti ēnû ušpēlu ulū tamīt ina pîya uptarridu lū nashā lū bērā ašâlka Šamaš bēlu rabû kî ūm x-KAM₂ ša Ayari ša šatti eribti ṣalam Marduk bēli rabî ina Libbi-ali ana libbi eleppi ušellūma urha harrāna iṣabbatūma ana Babili illakūma
