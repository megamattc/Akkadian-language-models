saao/saa04/P238965
Šamaš bēlu rabû ša ašallūka anna kīna apalanni mimma ša Aššur-ahu-iddina šar Mat-Aššur ina libbi giṭṭi annâ išṭurūma ina pān ilūtīka rabīti iškun kî pî malṭara annâ līpūšu eli ilūtīka rabīti ṭābî pān ilūtīka rabīti mahīri ina šalimti ina pî ilūtīka rabīti Šamaš bēlu rabû qabî kunnî āmiri emmāra šēmû išemmê ezib ša dīn ūme annî kīma ṭāb kīma haṭû ezib ša ellu luʾʾû niqê ulappitu lū ana pān niqê iptarriku ezib ša luʾʾû luʾʾûti ašar bīri usanniqūma uleʾʾû ezib ša ina ašri annî luʾʾî bīra ibrû ezib ša immer ilūtīka ša ana bīri barû maṭû haṭû ina ēkal māšarti ētapšū ezib ša lāpit pūt immeri ṣubāt ginêša aršāt labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršāt labšāku ina mūši gilittu piritti ēmuru ulū tamīt ina pîya uptarridu lū nashā lū bērā ašâlka Šamaš bēlu rabû kî mimma ša Aššur-ahu-iddina šar Mat-Aššur ina libbi niʾāru annâ išṭurūma ina pān ilūtīka rabīti iškun kî pî malṭara annâ ippušūma eli ilūtīka rabīti ṭāb pān ilūtīka rabīti mahirî Marduk-šumu-uṣur Naṣiru Bel-ušallim Aqara {1}x x x x Bel-iqiša {1}x x x x x x x x x x x x x x
