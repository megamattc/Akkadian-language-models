saao/saa04/P336344
Šamaš bēlu rabû ša ašallūka anna kīna apalanni ultu ūmi x-KAM₂ ša arhi annê Ayaru adi ūm 01-KAM₂ ša arhi erbi ša Simani ša šatti annīti x ūmē x mūšī šikin adanni nēpešti bārûti ina šikin adanni šuātu lū ina ša-rēšāni ša-ziqni manzāz pāni šarri lū ina ahhēšu ahhē abīšu qinnīšu zēr bīt abīšu lū zēr šarri arkûti lū tašlīšāni mukīl appāti mār damqūti lū mušarkisāni lū šaknūti zakkê lū šaknūti pēthalli lū qurbūti lū ša-šēpi lū atê ša bītāni lū atû ša qanni lū ša-rēšāni rakkūti lū {LU₂}x x x x x lū ēkallāte ša-huṭārī ša-maṣṣarāti lū kallābāni rādi kibsāni lū ša-bīti-šanê kāṣirī šāqê nuhatimmī karkadinnī ēpê kitkittû gabbu lū Ituʾaya Elamaya māhiṣāni lū Hattaya lū Gurraya lū Ahlamu lū lū Gimirraya lū Pilistaya lū Kusaya Muṣraya lū Šabuqaya lū ša-rēšāni ša tillī inaššûni lū ša-ziqni ša tillī inaššûni ana maṣṣarti ša šarri izzazzūni lū ina zakkê gabbu ṣābē ša ina muhhi sīhi bārta iddibubūni lū ahhēšun mārēšun mār ahhēšun lū bēl ṭābātišun bēl kusāpīšun lū ša issīšun išmûni ūdûni x x x x x x x x x lū nakru lū salmu mal bašû lū zikāru u lū sinniltu mal šumi nabû x x x x x x x x x x x x x x x ra-me-šu₂-un lū ina kal-ūme lū ina šāt-mūši lū ina āli lū ina eqli lū ina kussî ašar ašbu lū ina manzaltīšu lū ina arādi x x x-u₂ x x x x x x x x x x x x x x x lū ina ašar libbašu ublu aṣûni x x x x x x x x x x x x x x x x-šu₂ lū ina mê šatî lū ina akāli kusāpī x x x x x x x x x x x x zēr amēlūti mal bašû sīhu bārta ana muhhi Aššur-bani-apli mār Aššur-ahu-iddina šar Mat-Aššur ippušû qāssun ša lemutti ana libbīšu ubbalû epēš sīhu bārta ana muhhi Aššur-bani-apli mār Aššur-ahu-iddina šar Mat-Aššur ina šalimti ina pî ilūtīka rabīti Šamaš bēlu rabû qabî kunnî āmiru immāra šēmû išemmê ezib ša dīn ūmu annî kīma ṭāb kīma haṭû ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annê luʾʾû bīra ibrû ezib ša immer ilūtīka ša ana bīri barû maṭû haṭû ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî ultu ūm x-KAM₂ ša arhi annê Ayaru adi ūm 01-KAM₂ ša arhi erbi Simani ša šatti annīti sīhu bārta ana muhhi Aššur-bani-apli mār Aššur-ahu-iddina šar Mat-Aššur ippušū qāssun ša lemutti ana libbīšu ubbalū ina libbi immeri annê izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur  eli ilūtīka rabīti Šamaš bēlu rabû lillikma têrta lītappal x x x nadi šumēl marti ṣamid ṣēr imitti ubāni paṭirma ana imitti ana šapliš GID₂ x muhhi ṣibti zēzūma paṭir šaplītu illik x x x hašê imitti paṭir ina šumēl paṭir šēpi kaskāsu ebi tīrānu šumēla tīrū 16 minātišunu libbi immeri šalim {1}x x x Naṣiru adi mārēšunu Aqaraya
