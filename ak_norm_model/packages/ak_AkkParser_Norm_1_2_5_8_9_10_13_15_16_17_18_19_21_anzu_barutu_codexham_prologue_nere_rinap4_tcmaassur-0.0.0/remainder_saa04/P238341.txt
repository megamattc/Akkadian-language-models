saao/saa04/P238341
šumma rēš manzāzi zuqqur naṣraptu imitta u šumēla ana elēnu ištēniš kapṣat padānu ina libbīšu šakin ina kakki ummān rubê mehra lā irašši ina ūmi rūqi ša rubê māssu ana pîšu tuššab šumma šulmu padān imitti marti šīlu nīd-kussî šaknū šumma šumēl marti ṣamid šumma ina rēš ṣēr ubāni x x x šumma x x x+x x x x x x x šumma elīti illik hasīsi šakin šumma ubān-hašê qablīt išissa rakis šumma kaskāsu ebi tīrānu 14 libbi immeri šalim  šumma ina imitti manzāzi šīlu nadi šubat šumēl padāni šaknat šumma ina imitti ubāni šīlu nadi ina rēš ṣēr šumēl ubāni kakku šakinma rēš ubāni immar šumma kubši hašê parkiš paṭir ṣīt qāti šumma HAL NIGIN ana imitti ubānu nadi šumma ṣibtu NIGIN zēzatma šatqat x+x 07 laptū ina libbi šuttu ša amratu umma karpatu ša Ištar Arbail ina Zikku x x x+x Aššur-bani-aplu šar Mat-Aššur binût qātīšu x x x 1 ka am maš x x x ul ṭāb {ITI}x ūm x-KAM₂ limmu Aššur-duru-uṣur ina libbi x x x ētapšū Dannaya bārê Marduk-šumu-uṣur bēl ṭēmi ilāni rabûti dayānī ṣīrūtu šurbūtu Ištar ellu ūmussu anna šalmu ša damiqti ana šarri bēlīya lītappalūma ṣummirātka lušakšidūka
