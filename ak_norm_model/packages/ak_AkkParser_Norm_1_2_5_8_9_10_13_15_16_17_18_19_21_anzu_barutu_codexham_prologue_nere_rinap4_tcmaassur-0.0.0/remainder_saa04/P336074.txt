saao/saa04/P336074
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur liṣrim likpidma ṣābē sīsê emūqī mal libbašu ublu ana x x nagê ana ālāni ša ina niʾāra annâ šaṭrūma ina mahar ilūtīka rabīti iltakan lišpurma lillikû ana muhhi ilūtīka rabīti ṭābî ina šalimti ina pî ilūtīka rabīti Šamaš bēlu rabû qabî kunnû ezib ša dīn ūmu annî kīma ṭāb kīma haṭû ūmu erpu ezib ša ellu luʾʾû niqê ulappitu lū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû x x x x x Marduk-šumu-uṣur ētapšū {ITI}x ūm 17-KAM₂ ezib ša ina ašri annî luʾʾê bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu kūn qāti īnû ušpēlu ezib ša ina pî mār bārê aradka tamīt uptarridu lū nashā lū bērā ašâlka Šamaš bēlu rabû kî Aššur-ahu-iddina šar Mat-Aššur ṣābē sīsê emūqī mal libbašu ublu ana x x nagê ana ālāni ša ina niʾāra annâ šaṭrūma ina mahar ilūtīka rabīti iškun išapparūma illakū ina libbi immeri annê izizzamma anna kīna uṣurāti šalimti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal x x x x x x ištēniš kapṣat x x x x x x x x x x x x x ubāni ebbet ne-x x x x x x x x x x x x ubān-hašê qablītu nabalkutat x x x x x kaskāsu ebi tīrānu 14
