saao/saa04/P238976
Šamaš bēlu rabû ša ašallūka anna kīna apalanni ultu ūmi annî ūm 10-KAM₂ ša arhi annî {ITI}x adi ūmi x-KAM₂ ša {ITI}x ša šatti annīti ana 30 ūmē 30 mūšī šikin adannīya ina šikin adanni šuātu lū Kuzzurakaya lū Tabalaya lū Hilikkaya iṣarrimû ikappidû ultu ašar ašbū urha harrāna iṣabbatû ana Quwe illakūnî x x x x x x ilūtka rabīti īdê alāku x x x x x ša Kuzzurak x x x x x x x x x lū Tabalaya lū Hilikkaya x x x ana Quwe x x x x x x x x x ina šalimti ina pî ilūtīka rabīti Šamaš bēlu rabû qabî kunnî āmiru immāra šēmû išemmê ezib ša ana arki adannīya x x x x x x x x x ezib ša dīn ūmi annî kīma ṭāb kīma haṭû ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûti ašar bīri usanniqūma uleʾʾû ezib ša ina ašri annî luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršātu labšu mimma luʾʾû īkulu ištû ipšušu kūn qāti īnû ušpēlu ezib ša anāku mār bārê aradka ṣubāt ginêya aršātu labšāku ina mūši gilittu piritti ēmuru ulū tamīt ina pîya uptarridu lū nashā lū bērā ašâlka Šamaš bēlu rabû kî ultu ūmi annî ūm 10-KAM₂ ša arhi annî {ITI}x adi ūm x-KAM₂ ša {ITI}x ša šatti annīti lū Kuzzurakaya lū Tabalaya lū Hilikkaya ana Quwe illakūnimma x x x x ina libbi immeri annî izizzamma anna kīna uṣurāti šumma manzāzu šakin qabal padāni pašṭa šulmu šakin x x x x šumma nakkap imitti kubši hašê paṭir u x x x x x x šumma elītu u šaplītu x x x x x x šumma qablītu išissa rakis x x x x x
