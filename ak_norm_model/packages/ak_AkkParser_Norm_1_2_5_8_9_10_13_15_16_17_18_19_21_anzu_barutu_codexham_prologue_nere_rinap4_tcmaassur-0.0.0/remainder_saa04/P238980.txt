saao/saa04/P238980
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur lišpurma Ša-Nabu-šu rab ša-rēšāni adi emūqu mal ittīšu ana ṣabāta Amul urha harrāna liṣbutūma lillikū kīma ittalkūma ina muhhi āli šuātu Amul madākta iltakan ina epēš kakki qabli u tāhāzi lū ina x x x lū ina danāna lū ina niksi pilšu lū ina arammu lū ina šubî lū ina pî ṭūbi u salīm ṭubbāti lū ina sīha bārta x x x x x lū ina mimma šipir nikilti ša ṣabāt āli mal bašû ālu šuātu Amul iṣabbatû ana libbi āli šuātu Amul irrubû ālu šuātu Amul qātīšun ikaššāda ana qātīšun immannî ilūtīka rabīti īdê ṣabātu ālu šuātu Amul ina qāt Ša-Nabu-šu rab ša-rēšāni adi emūqu ša Aššur-ahu-iddina šar Mat-Aššur ina alākišun annî ina šalimti ina pî ilūtīka rabīti Šamaš bēlu rabû qabî kūn āmiru immāra šēmû išemmê ezib ša ina lamê āli lū ina x x x x ezib ša dīn ūmi annî kīma ṭāb kīma haṭû ezib ša ellu luʾʾû luʾʾûtu niqâ ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annî luʾʾû ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu kūn qāti īnû ušpēlu x x x x ezib ša anāku mār bārê aradka ṣubāt ginêya aršāt labšāku ina mūši gilittu piritti ēmuru ulū tamīt ina pîya uptarridu uhtaṭṭû lū nashā lū bērā ašâlka Šamaš bēlu rabû kî Ša-Nabu-šu rab ša-rēšāni adi emūqu ša Aššur-ahu-iddina šar Mat-Aššur mal ittīšu ana ṣabāta ālu šuātu Amul illakū ālu šuātu Amul iṣabbatū ana libbi āli šuātu Amul irrubū ālu šuātu Amul qātīšun ikaššadû ana qātīšun immannû ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal x x x x x x x x+x šumēl ubāni 02 paṭir kakki ṣibti šumēla tēbi x x x x x x x šakin tīrānu 16 kunukku šumēla nahis x x x x x x x šakin šumma naṣraptu imittu u šumēlu ana elēnu kapṣatma x x x x x x ana kakki uštēli danānu nīd-kussî šaknū x x x x x šumma rēš ṣēr šumēl ubāni paṭir x x x elītu illik qablītu x x x x x x x x+x hašê šumēl x x x x x x x x x x x x x x x
