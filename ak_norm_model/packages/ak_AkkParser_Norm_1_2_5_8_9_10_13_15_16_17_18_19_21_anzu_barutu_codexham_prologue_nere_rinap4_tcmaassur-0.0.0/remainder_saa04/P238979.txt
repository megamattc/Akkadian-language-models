saao/saa04/P238979
Šamaš bēlu rabû ša ašallūka anna kīna apalanni Aššur-ahu-iddina šar Mat-Aššur ša inanna mār šiprīšu ša libbīšu ubla ana {1}x x x šar Hubuškia ana šapārīšūma tiṣmurūma ilūtka rabīti īdû kî pî ilūtīka rabīti Šamaš bēlu rabû u purussûka šalmu bēl-zakār-šumi annî Aššur-ahu-iddina šar Mat-Aššur liṣrim likpidma mār šiprīšu ana Hubuškia lišpur kīma iktapdūma iltapra mār šiprīšu ša harrān Hubuškia išapparu lū Urarṭaya lū Gimirraya lū Mannaya lū Iškuzaya lū {KUR}x x x-a.a lū nakru ahû iṣarrimû ikappidû mār šipri šāšu itebbûšû iṣabbatû idukkūšû libbi ša bēl-zakār-šumi annî Aššur-ahu-iddina šar Mat-Aššur ana muhhi imarraṣu ilammīni ilūtka rabīti īdê ezib ša bēl-zakār-šumi annî Aššur-ahu-iddina šar Mat-Aššur ni-di x x ezib ša x x x x x x x x x x x-ma ikuššu arkīšu x x ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāti labšu ezib ša anāku mār bārê aradka ṣubāt ginêya aršāti labšāku mimma luʾʾû ākulu aštû ulappitu kūn qāti ēnû ušpēlu ulū tamīt ina pîya iptarridu uhtaṭṭû lū nashā lū bērā etû x+x-ri-du ašâlka Šamaš bēlu rabû kīma bēl-zakār-šumi annî Aššur-ahu-iddina šar Mat-Aššur x x x x x mār šiprīšu harrān Hubuškia iltapru lū Gimirraya lū Urarṭaya lū Mannaya lū Iškuzaya lū x-aja x x-a.a lū nakru mamma mār šipri šāšu itebbûšu mār šipri šuātu iṣabbatū idukkū ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur x x x x x x x x x x x x x x x illik naṣraptu x x x ŠUB x x x x x x x x x x x x x x x+x elēnu rēši x eli ilūtīka rabīti Šamaš bēlu rabû lillikma têrta lītappal
