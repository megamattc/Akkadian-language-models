saao/saa04/P237461
Šamaš bēlu rabû ša ašallūka anna kīna apalanni ultu ūmi annî ūm 10-KAM₂ ša arhi annî Ayari ša šatti annīti adi ūm 09-KAM₂ ša Simani ša šatti annīti 30 ūmē 30 mūšī šikin adannīya ina šikin adanni šuātu Aššur-ahu-iddina šar Mat-Aššur liṣrim likpidma x x x x x x x ana Kilman ša ina pî nēribi ša Sandu lišērib eli ilūtīka rabīti ṭāb kīma x x x x x x x x ana Kilman ultērībi lū Kaštariti bēl āli ša Kar-Kašši lū Dusanni Sabardaya lū Gimirraya lū Madaya lū Mannaya lū nakru mal bašû ālu šuātu Kilman iṣabbatû ana libbi āli šuātu Kilman irrubû ilūtka rabīti īdê āmiru immāra šēmû išemmê ezib ša ana arki adannīya ezib ša dīktu idukkūma hubut ṣēri ihabbatū ezib ša dīn ūmu annî kīma ṭāb kīma haṭû ellu luʾʾû immer niqê ulappitu ezib ša immer ilūtīka ša ana barû maṭû haṭû ezib ša lāpit pūt immeri ṣubāt ginêšu aršāti labšu mihha maṣhata mê haṣbu u išāta ulappitu ezib ša anāku mār bārê aradka ṣubāt ginêya aršāti labšāku mimma luʾʾû ākulu aštû apšušu kūn qāti ēnû ušpēlu ulū tamīt ina pîya uptarridu uhtaṭṭû lū nashā lū bērā ašâlka Šamaš bēlu rabû kî ultu ūmi annî ūm 10-KAM₂ ša arhi annî Ayari ša šatti annīti adi ūm 09-KAM₂ ša Simani ša šatti annīti šikin adanni nēpešti bārûti ina šikin adannīya Aššur-ahu-iddina šar Mat-Aššur x x x x x x x x ana Kilman ša pīhat Harhar ušerribūma lū Kaštariti bēl āli ša Kar-Kašši lū Dusanni Sabardaya lū Gimirraya lū Madaya lū Mannaya lū nakru mal bašû ālu šuāti Kilman ikaššadū ana libbīšu irrubū x x x x x x x x x x x x x x x elītu ṣēr hašê ša imitti ībir qerbet kubši x+x-at mahrīti x x x x x x x x x x x x x x x ša₂ šakin x x+x ina pān kursinni ša imitti šīlu nadi ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša pî ilūtīka rabīti šuknamma lūmur eli ilūtīka rabīti Šamaš bēlu rabû lillikma têrta lītappal
