saao/saa04/P336054
Šamaš bēlu rabû ša ašallūka anna kīna apalanni ultu ūmu annî ūm x-KAM ša arhi annê Nisanni adi ūm 01-KAM₂ ša Tamuzi ša šatti annīti ana x ūmē x mūšī šikin adanni ana nēpešti bārûti ina šikin adanni šuātu Ursa šarru ša Urarṭu ša Yaya iqabbûniššunni x x x x x šarru ša Pa-x x x iqabbûniššunni iṣarrīmi ikappiddi x x x x lū ina milki mālikīšu lū šû adi emūqīšu lū Gimirraya lū kitru mal ittīšu ultu ašar ašbū urha harrānu iṣabbatūnê ana epēš kakki qabli u tāhāzi ana dâki habāti šalāli ana Šubria lū ana Pumu lū ana Kulimmeri lū ana bīranātu ša Šubria illakūnê ša dâki idukkû ša habāti ihabbatû ša šalāli išallalû ultu libbi bīranātu ša Šubria lū ēṣāti lū maʾdāti ikkimû ana ša ramanīšun utarrû ilūtka rabīti īdê ina šalimti ina pî ilūtīka rabīti Šamaš bēlu rabû qabî kunnî āmiru emmāra šēmû išemmê ezib ša ana arki adannīya ezib ša ittīšu libbīšun idabbabūma utarrūma bērā ezib ša dēni ūme annê kīma ṭāb kīma haṭû ūmu erpu zunnu izannun ezib ša ellu luʾʾû niqê ulappitu ulū ana pān niqê iptarriku ezib ša luʾʾû luʾʾûtu ašar bīri usanniqūma uleʾʾû ezib ša ina ašri annê luʾʾû bīra ibrû ezib ša immer ilūtīka ša ana bīri barû maṭû haṭû ezib ša lāpit pūt immeri ṣubāt ginêšu aršāt labšu mimma luʾʾû īkulu ištû ipšušu ezib ša anāku mār bārê aradka ṣubāt ginêya aršāti labšāku mimma luʾʾû ākulu aštû apšušu ulū tamīt ina pîya uptarridu lū nashā lū bērā ašâlka Šamaš bēlu rabû kî ultu ūme annê ūm x-KAM₂ ša arhi annê Nisanni adi ūm 01-KAM₂ ša Tamuzi ša šatti annīti Ursa šarru ša Urarṭu adi emūqīšu ultu ašar ašbū urha harrāna iṣabbatūnimma ana Šubria illakū ina libbi ālāni ša Šubriʾa ša dâki idukkû ša habāti ihabbatû ša šalāli išallalû ālāni ša Šubria lū ēṣūti lū maʾdūti ikkimū ana ša ramanīšun utarrū ina libbi immeri annî izizzamma anna kīna uṣurāti šalmāti šīrē tamīt damqāti šalmāti ša šalimti ša pî ilūtīka rabīti šuknamma lūmur Marduk-šumu-uṣur Naṣiru Tabni x x x x x x x x x Nabu-šallim Balassu Sukinu {1}x x x x x x x x x x Kudurru Kaṣiru {1}{d}x x x x x x x x x x x
