saao/saa08/P237878
1 Sin ina lā simāni uhhiramma ul innamir tebê āli kiššatu ūm 16-KAM₂ innammarma 1 Sin ul innamir ilāni milik māti ana lemutti imallikū ša ūm 14-KAM₂ ūm 15-KAM₂ ilu itti ili ul innammaru 1 Sin ina Eluli lū ūm 14-KAM₂ lū ūm 15-KAM itti Šamaš ul innamir nēšē innandarū alakta iparrasū 1 Sin u Šamaš ṣēssunu duʾʾumat šarru itti mātīšu u nišīšu zeni ina iltēn arhi Sin u Šamaš attalâ išakkanūma ša ūm 14-KAM arhussu ilu itti ili ul innammaru 1 ūm 16-KAM₂ Sin u Šamaš itti ahāmeš innamrū šarru ana šarri nukurta išappar šarru ina ēkallīšu ana minât arhi ūtassar šēp nakri ana mātīšu išakkan nakra ina mātīšu šalṭāniš ittanallak 1 KI.MIN šar Subarti idanninma mehra ul irašši  ana muhhi tāmarāti agannâti ša Sin šarru lā išâṭu lū namburbû lū mimma dullu ša ana muhhi qerbu šarru līpuš  ša Munnabitu
