tcma/assur/P281742
ana Maʾnaye Kidin-Gula Aššur-suqpanni u Aššur-bela-šallim qibima umma Babu-aha-iddinamma  šinna ša pīre ša ištu nakkamte šēṣuatanni ina pitti ša-muhhi-bēte šaknutūni šar ba ṣa x di ana maške mimma taʾʾerā kunukkēkunu kunkā ana Mušallim-Aššur dinā ana muhhiya lubla šaqultaša ina šinne šaṭrat šaknat attunu šaqultaša maṭīta šuprāne ellabbuhha rabīta ša šamne ša napšušiya rāqta kunukkiya kankū ultēbilakkunu muhrā ana bēte dinā luhammiṭū lū šaknū  1 manâ erê x 7 1/2 šiqla annaka paṣia billātešu ultēbila ana nappāhe naglebē ana epāše dinā ana šinēšu naglebē u ša hassubē ša 10 šiqle u šinēšu ṣuprē ša 3 šiqle x ana tarṣi Maʾnaye u Aššur-bela-šallim billāte liblul u haramma naglebē ša hassupē u ša ṣuprē ina rāṭ siparre ana bētāte yamattu ana ṭēmišu lišpuk u haramma ana epāše liṣbat ištu ahāʾiš lū lā išappak erê u ṣarpa lā tuššâ iltēniš annaka x x naglebē x ana GIŠ x x attidin x naglebē ša hassupē u ša ṣuprē ša teppašanni ištu ša annaka x aš₂ ana tēṣepe ammar  Ša-sarrate ūmu 1-KAM₂ līmu Ittabši-den-Aššur
