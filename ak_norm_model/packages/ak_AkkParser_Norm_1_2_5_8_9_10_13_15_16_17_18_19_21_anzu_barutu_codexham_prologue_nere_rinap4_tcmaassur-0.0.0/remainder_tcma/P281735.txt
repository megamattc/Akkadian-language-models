tcma/assur/P281735
ana Mušallim-Aššur u Nabium-belu-daʾeq qibima umma Babu-aha-iddinamma  kunukku ša pî tupninnāte kunukkēyama kanik Ṭab-ṣilli-Aššur ultēbilakkunu attunu Aššur-bela-šallim Aššur-suquppanni u Ṭab-ṣilli-Aššur ištu ahāʾiš nakkamta x petiā tupninna ša ahātu ša ṣerpe ina libbini šēṣiāne ana šinēšu ahāta ša ṣerpe ana pāni taʾʾurāte šeliāne tupninna kunukkēya kunkā ana nakkamte taʾʾerā nakkamta kunukka annīamma kunkā ina pî kunukkēya kunukkēkunu kunkā ahāte u kunukka Ṭab-ṣilli-Aššur lilqea ana muhhiya lubla šumma attunu takuššā Ṭab-ṣilli-Aššur lilqea u lā kīa attunuma leqiāne  Ša-sarrate ūmu 12-KAM₂ līmu Adad-bel-gabbi
