saao/saa08/P237151
1 Sagmegar ana pān Ṣalbatanu izziz šeʾi irašši umāmu imaqqut KI.MIN ummānu rabû imaqqut 1 Sagmegar u Sarri innemidū ilu ekkal KI.MIN ilāni muhhi māti uštaddanū uštaddanū šutaddunu mitluk 1 Ṣalbatanu ana Sagmegar iṭhi miqti dannu ina māti ibašši 1 Sagmegar u bibbu kakkabīšunu mithārū lemutti mātāti iššakkan 1 bibbu sāmu u kakkabu-rabû iṭhû miqitti būlu bibbu sāmu Ṣalbatanu kakkabu-rabû Šulpaʾe Ṣalbatanu ana Šulpaʾe iṭehhīma 1 Sagmegar Šanumma iṭhīšu ina šatti šuāti šar Mat-Akkadi imâtma ebūr māti iššer  ittu annīti lemuttu ša mātāti šî namburbû šarru bēlī līpušma lumunšu lušētiq  ša Nabu-iqiša mār Barsip
