tcma/assur/P282614
ina ūme Adad išattuqūni qaldāte ušeṣṣûne x 1/2 qa akulu 7 mākalātu 1 qa rīqānu 2 sūtu šikaru ina bēt-šalēʾ-mê DU₃ ina libbi annêmma 3 qa akulu 7 mākalātu ana bēt Adad 1 qa akulu 1 mākaltu qaldātu inha ana pāni Adad inaddiā imha ipaššarā šangû ša tēlilte ullal qaldātu ila ullaʾā šangû qaldātu ištu bēt Adad uṣṣûni ana bāb abusāte ša Ninurta ša bēt Aššur illukū šangû uššab qaldātu inha inaddiā qaldātu inha ipaššarā šangû ša tēlilte ullal qaldātu ila ullaʾā ina bāb Sammuh illak qaldātu inha inaddiā inha ipaššarā šangû ša tēlilte ullal qaldāt ila ullaʾā 1 qa akulu 1 mākaltu 1 qa šikaru 6{+šu} kuṣṣāʾe ša mākalte x ina maqqê inaqqiā šum Ea-šarru Digla KIMIN Šamaš izzakkar qaldātu ana hamre illakā šangû uššab qaldātu inha inaddiā šangû ša tēlilte ullal 1 qa akulu 1 qa šikaru x x x hamre x x x x x za x x x e x   šangû x i-ka-x 1 1/2 qa akulu 5 qa x ša Aššur KIMIN Adad eppal arikta ša pēme x ušalputū rēhti akele šikare bāb kāre šangû qaldātu x  šangû qaldātu ana bēt Adad iturrūni dumāqē ša qaldāte ipaṭṭurū 3 qa akulu 1 sūtu šikaru 1 immeru 1 qa rīqānu ana pān Adad innippušū ina immere šuāšu irta emetta kišāda sisiāte 1 pēmišu tēši ṣēlē 3 ṣēlē 3 kiṣrē ana pāni Šala 3 ṣēlē 3 kiṣrē ana pāni Taramuya 2+1 ṣēlē 3 kiṣrē ana pāni Kube ša bēt Adad šumēla ana pāni Ane bugurra ana pāni Kube ša bēt Ane im x du ir-ri x.GAL x kursinnāte pāniāte alahhinu rēhti šīre qaldātu ikkalā maškū gīdu šašallu šangû ša Adad ilaqqe x  kīma pāni Adad x.GAL qaldātu ṣehherūtu zimrēšunu x x x mākalāte x-MEŠ diqāra eṣa mê haṣba x x-ri kī harmāku šalēʾ-mû x  x bi x x 
