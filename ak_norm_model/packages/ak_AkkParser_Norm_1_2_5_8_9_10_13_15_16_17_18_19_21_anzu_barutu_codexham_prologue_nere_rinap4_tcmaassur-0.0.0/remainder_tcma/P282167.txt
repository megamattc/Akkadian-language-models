tcma/assur/P282167
kunukku Šamaš-šezib 5 ikû eqlu damqātu eqal mēreše ana idre gerre u zarugge lā iqarrib ina ugāre Alu-ša-Li-itti-ilu ina pūre ša Puiše ṭihi Anuya mār Šamaš-ameri šumma ina pūre šiātu lā išallim ina eqlišu damqu išallim ana šīm ana šīm gamer Šamaš-šezib mār Abi-ili mār Belšunu ana 36 manê anneke ana Iye mār Nur-Kubi iddinma ušappi eqlu uppu laqi tuāru u dabābu laššu annuku šīm eqlišu Šamaš-šezib mahir apil zakkû eqlu uzakka ina ašal šarre imaddad u ṭuppa dannata ana pāni šarre išaṭṭar kunukku Ili-remanni šēbu Ili-remanni mār Ṣilli-Ištar šēbu Nir-Tašmetu mār Ahu-illika šēbu Šumu-libši mār Urad-Šerua kunukku Nir-Tašmetu šēbu Batka ṭupšarru mār x-x-a-bi kunukku ṭupšarre {iti}x ūmu x+2-KAM₂ līmu x-še-rib kunukku Šumu-libši
