tcma/assur/P283197
kunukku Ilšu-idišu  Ilšu-idišu mār Bel-nadin-šume mār Ahu-daʾeq ina migrāt ramenišu šīmti bētišu išīmma Tukulti-Ištar-ša-Ninuʾa Ištar-alak mārassu Umzia ša-šipre umzarhu Ištar-ki-ummiya Lullayitu Erib-ili ikkāru 2 liātu rubūʾiātu damqātu 50 ṣēna rēmū sammuhātu 1 diqāru siparre šamaššammū 10 manû ana šaqultu 2 paššurātu x 10 x x 1 x x x si-par₂-x x mimma annīa Ilšu-idišu ana Ištar-multepišat aššitišu mārat x x mār Iyakiya ittidin sarriš iraggum ana Ištar-multepišat mārē Ilšu-idišu maʾdūtu lā ēṣitūtu ina muhhi lā imallikū ina mārē Ilšu-idišu ša dēna u dabāba ubtaʾʾeni 4 manû hurāṣu ana Ištar ša Ninua ihīaṭ u ina dēnišu idaša šumma mārē Ištar-multepišat ittabšiū ana māriša ša hadiutūni taddan x x ina zittu bēt abišunu qāta mithurū ana hubulle ša abišunu x x x ahāʾiš eppulū Abu-šarrani ūmu 11-KAM₂ līmu Šunu-qardu šēbu x-ta-mar mār Adad-daʾeq šēbu Aššur-šuma-iddina mār {d}x-MU-le-šir₃ mār Daʾʾan-ili šēbu x-ŠEŠ-SUM{+na} mār Ištar-eriš šēbu Sin-uballiṭ ṭupšarru mār Daʾʾan-ili
