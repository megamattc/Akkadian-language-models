saao/saa17/P237960
aradka Belšunu ana dinān sukkalli bēlīya lullik Marduk u Zarpanitu ana bēlīya likrubū ummā ana bēlīyāma Babilaya šunu mār banî bēlē ṭābti ša ana muhhi šarri u sukkalli bēlīya amru ultu Babili iltaprūni ṭēmu ṭāba šupur mūmu asmatti ina mati Nabu-ahhe-eriba ina pîšunu ana gišrēti uṣṣû mār Nabu-ahhe-eriba ina muhhi ni-x x x x x x x x x x x+x x x x x x x ša Mar-Yakina ultu Babili iqtabi ana muhhi erēbi ša šarri bēlīya ana Babili iqtabi mindēma Bel ippušma šarru dullu ippušma išemmeš malā bēlī likpidma emūqu lillikūnimma šarru ṣibûssu likšud kāribi ša bēlīya anāku ūmussu Marduk u Zarpanitu ana balāṭi napšāti ša bēlīya uṣalli
