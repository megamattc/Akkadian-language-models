saao/saa17/P240133
ana šarri bēlīya aradka Nabu-šar-ahhešu ša bīt kūdanni bīt ša bīt Nabu-leʾi ina Barsip inaṣṣaru lū šulmu ana šarri bēlīya libbi ša šarri bēlīya maʾdiš lū ṭābi šulmu ana maṣṣartāya ašar šarru bēlā ipqidanni adû ana šarri bēlīya altapra Barsipaya ša sīhi īpuš šunūma ahāmeš iddūku u anīni ina muhhi maṣṣarta ša šarru bēlāni ipqidannanši ušuzzanni Utuʾaya Yadaqquaya u Rihiquaya ša šarru bēlā ittīya ana maṣṣarta ušazzizzi maṣṣartāni itti ahāmeš ninaṣṣaru libbi ša šarri bēlāni lū ṭābi šarru bēlāni lišpurannāšīma libbāni lū ṭābanašši
