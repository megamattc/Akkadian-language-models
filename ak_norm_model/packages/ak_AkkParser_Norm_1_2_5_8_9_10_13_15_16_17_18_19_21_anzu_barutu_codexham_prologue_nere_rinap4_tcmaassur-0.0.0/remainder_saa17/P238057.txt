saao/saa17/P238057
ana šarri bēlīni ardēka Nabu-šumu-lišir u Aqar-Bel-lumur lū šulum ana šarri bēlīni ummā ana šarri bēlīniyāma šulum ana bīrāti u emūqī ša šarri ṭēm ša nišī māti šulum libba ša šarri bēlīni lū ṭābi x ša šarri x x x-ma aššu ṭēm ša {LU₂}x x+x-ni šulum uktâda aššu ṭēm ša Bit-Yakin ina Babili šû ina būnu ultu {1}x x x-da ša šarri balṭūma ša ina māt nakri ultu māt nakiri pānīšu išakkanma illak u ana Mat-Aššur inehhisa mār šipri ša šarri ana pān ardīšu ultu māt nakiri o iharrupamma illaka šû šulum ša šarri bēlīšu išemmēma libbašu ina ṣilli šarri bēlīšu iballuṭ enna ana mīni šarru bēlāni ina šulum ana bītīšu īrubamma mār šipri ša šarri ana pān kalbāni annūti lā illika libbāni iptalah indaraṣ u iltenemmun ana šīṭūti nittūra imitta u šumēlu x x x ul iqabbû umma x x kalbāni annūti x x x bēlišunu ul x x x x x x x x+x x x+x x x x x x x x hanṭiš mār šipri ša šarri bēlīni nīmurma libbāni ina ṣilli šarri bēlīni linīhū
