saao/saa17/P237259
ana šarri bēlīya aradka Bel-ibni ana dinān šarri bēlīya lullik Nabu u Marduk ana šarri bēlīya likrubū rēssu ša ana pān šarri bēlīya lā allika ibašši ṣābē ša ultu Elamti ana pān šarri abīka illikūni ana ṣabāt abbūti ša ramanīšunu karṣīya ina pān šarri ītaklū u ibašši mamma zēʾirānā ša ultu Elamti dibbī bīšūti ana muhhīya iškunūma ana šarri išpura kî ašmû kî aplahu ul allika enna ardānūti ša šarri bēlīya aṣṣibi mamma mala rēssu ihṭû hīṭušunu šarru abūka uzzakkišunūti karṣīya mala ina pān šarri innaklū x x x x x x x x x x x x x x x+x x x x x x x x x x išappāra x x x x x x x x x x x ana x x x x inanna kî pî x x x šarri lā illakma ina qātē šarri bēlīya lā ušellûinni ina pî šarri bēlīya liqqabīma ina ēkalli ša šarri bēlīya lā addallah u šarru bēlīya itti ardēšu limnannīma idāti ša ardānūti ša šarri ina muhhīya tabbašīma ina pān Babilaya ahhēya lā ašaṭṭīma rēšīya lā išappila iltēt idāti ša šarri bēlīya lūmurma ana muhhi nirhuṣma anāku ahhēya mārēya u bēlē ṭābtēya nillikamma šēpē ša šarri bēlīni niššiq u ardānūti ša šarri bēlīni nīpuš šulmu ša šarri bēlīya lušmēma luhmi
