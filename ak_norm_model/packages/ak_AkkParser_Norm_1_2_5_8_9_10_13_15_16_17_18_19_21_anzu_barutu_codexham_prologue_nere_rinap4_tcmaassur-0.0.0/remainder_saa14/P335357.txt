saao/saa14/P335357
kunuk Lulabbir-šarrussu mār Marduk-šarru-uṣur bēl eqli adri kirie tadāni   bētu 1(ban₂) maṭi ana 02 imārī eqlu gabdi eqli ša Bel-ibni gabdi eqli ša Balṭi-Aya bētu 01 imārī eqlu gabdi eqli ša Aššur-ilaʾi gabdi eqli ša Kakkullanu bētu 8(ban₂) eqlu gabdi ummi ša Sairi gabdi eqli ša Bel-ibni bētu 9(ban₂) eqlu gabdi nahalli gabdi abni zaqpu bētu 5(ban₂) eqlu gabdi eqli ša Kiṣir-Aššur gabdi eqli ša Kakkullanu bētu 8(ban₂) eqlu gabdi eqli ša Kiṣir-Aššurma gabdi eqli ša Kakkullanu bētu 01 imārī eqlu gabdi hūli ša Hašanu gabdi nahalli bētu 01 imārī 1(ban₂) eqlu gabdi nahalli dannu gabdi eqli ša Ubru-Nabu bētu 7(ban₂) eqlu gabdi eqli ša Aššur-matu-taqqin gabdi eqli ša Kakkullanu bētu 3(ban₂) eqlu gabdi eqli ša Ubru-Nabu gabdi nahalli Kusi bētu 6(ban₂) eqlu gabdi hūli ša Sairi gabdi eqli ša Kiṣir-Aššur bētu 01 imārī eqlu gabdi hūli ša Sairima gabdi Kiṣir-Aššurma bētu x x eqlu gabdi hūli ša Sairima gabdi bēt ili x x x x+x nahallu ša ina libbi yarhu ittabakūni x x x x ša Kakkullanu bētu x x x eqlu gabdi hūli ša Sairi x x x x x Mardiʾane x x x x x eqlu ša Urdu-Mullissu x x x x x Mardiʾane x x x x x yarhu gabdi Urdu-Mullissu x x x x gabdi eqli ša Kiṣir-Aššur gabdi nahalli dannu bētu 3(ban₂) eqlu gabdi ummi ša Kapar-Diqarate gabdi eqli ša Ubru-Nabu bētu 3(ban₂) eqlu gabdi Ubru-Nabuma gabdi nahalli Kusi bētu 8(ban₂) eqlu gabdi Ubru-Nabu gabdi eqli ša Aššur-ilaʾi bētu 2(ban₂) eqlu gabdi Arbitehi gabdi hūli ša Hašanu bētu 01 imārī eqlu gabdi hūli ša Hašanima gabdi eqli ša Bel-ibni bētu 8(ban₂) eqlu gabdi Urdu-Mullissu gabdi eqli ša Arbitehi bētu 8(ban₂) eqlu gabdi ummi ša Kapar-Diqarate gabdi Arbitehi gimru 20 imārī eqlu ina Abi-ilaʾi uppišma Kakkullanu rab kiṣir issu pān Lulabbir-šarrussu ina libbi 03 manê ṣarpi ilqi kaspu gammur tadin eqlu šuāte zarpi laqqi tuāru dēnu dabābu laššu mannu ša ina urkiš ina immatēma izaqqupanni iparrikūni lū Lulabbir-šarrussu lū marʾēšu lū mār marʾēšu issi Kakkullanu issi marʾēšu issi mār marʾēšu dēnu dabābu ubtaʾʾūni 10 manê ṣarpi masû 01 manû hurāṣi sakru ina burki Issar āšibat Ninua išakkan kaspu ana ešrāte ana bēlēšu utâra ina lā dēnīšu idabbubma lā ilaqqi  šību Kiṣir-Aššur rab kiṣir šību Saggil-šarru-uṣur rab kiṣir šību Nabu-mar-šarri-uṣur rab kiṣir šību Mannu-ki-abi rab kiṣir šību Ubru-Nabu rab kiṣir šību Balasi ša-qurbūtu šību Aššur-killanni ša-qurbūtu šību Nabu-naʾid ša-qurbūtu šību Tuqunu-ereš šību Addi tankāru Šabaṭu ūm 13-KAM limmu Sin-šarru-uṣur urku šību Nabu-kabti-ahhešu ṭupšarru ṣābit ṭuppi
