saao/saa14/P335305
 kiriu zaqpu ša tillit ina kapri qabsi Appuni ṭēhi nāri ṭēhi kirie ša Kaldaya ṭēhi kirie ša Kukkullani ṭēhi sūqāqî uppišma Kukkullanu rab kiṣir mār šarri issu pān Dada issu pān Ribate mār Šallim-kenu ina libbi 01 1/2 manê 05 šiqlī ṣarpi ilaqqi kaspu gammur tadin kiriu šuāte zarip laqqi tuāru dēnu dabābu laššu mannu ša ina urkiš ina matēma izaqqupanni iparrikūni lū Dada lū Ribate lū marʾēšunu lū mār marʾēšunu lū ahhēšunu lū mār ahhēšunu ša issi Kukkullanu issi marʾēšu dēnu dabābu ubtaʾʾūni 10 manê ṣarpi masû 02 manê hurāṣi ina burki Issar āšibat Ninua išakkan kaspu ana ešrāti ana bēlīšu utâra ina dēnīšu idabbubma lā ilaqqi  šību Kiṣir-Aššur rab kiṣir šību Unzirhu-Aššur o rab kiṣir šību Ubru-Nabu {LU₂} šību Il-yadinu {LU₂} šību Balasi šību Mannu-ki-Nabu šību Inurti šību Aššur-killanni ša-qurbūti šību Zizi šanie ša rab kiṣir Šabaṭu ūm 06 limme Aššur-matu-taqqin pāhiti Pumu
