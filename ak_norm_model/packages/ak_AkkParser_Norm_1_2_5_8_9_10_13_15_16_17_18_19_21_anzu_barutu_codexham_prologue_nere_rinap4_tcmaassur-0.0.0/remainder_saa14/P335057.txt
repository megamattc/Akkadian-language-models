saao/saa14/P335057
kunuk Bel-šarru-uṣur ša-šēpi dēnu ša Ninuaya ša-rēš-šarri ina muhhi urdānīšu issi Bel-šarru-uṣur igrûni ina kaqqidi ili ešši ša Simani Bel-šarru-uṣur ana Ahu-eriba ana Adad-šumu-iddina urkiūtīšu lā naṣṣa ina qāti Ninuaya ša-rēš-šarri lā iškun kaspīšu halqu šumma urkiūtīšu naṣṣa ina qāti Ninuaya issakan 30 šiqlī ṣarpi Ninuaya ana Bel-šarru-uṣur ša-šēpi iddana u šumma adi La-teggi-ana-Issar innammarūni amēlu adi sartēšu iddana Tašriti ūme 13-KAM₂ limme Aššur-garuʾa-nere rab šāqê šību Ṣalam-šarri-iqbi ša-šēpi šību Uqur-ahhe šību Šer-luṭbe šību Sin-ilaʾi mušarkis šību Šamaš-nuri ša-šēpi šību Inurta-zeru-uṣur ṭupšarru šību {1}{d}UTU-x x x x x ša-šēpi x x x x
