saao/saa14/P335182
kunuk Nabu-šumu-lešir bēl nišē tadāni   Mardi nukaribbi issušu marʾussu gimru 03 nupšāti urdāni ša Nabu-šumu-lešir uppišma Kakkullanu rab kiṣir ina libbi 01 manû ṣarpi ilqi kaspu gammur tadin nišē šuāte zarpu laqiu tuāru dēnu dabābu laššu mannu ša ina urkiš ina matēma izaqqupāni iparrikūni lū Nabu-šumu-lešir lū marʾēšu lū mār marʾēšu dēnu dabābu issi Kakkullanu marʾē mār marʾē ubtaʾʾūni 10 manê ṣarpi 01 manû hurāṣi ina burki Issar āšibat Ninua išakkan kaspu ana ešrāti ana bēlēšu utâra ina dēnīšu idabbubma lā ilaqqi šumma nišē ina māte lā tadāni ṣarpu urabba Nabu-šumu-lešir ana Kakkullani iddan  šību Kiṣir-Aššur rab kiṣir ša ša-qurbūti ša mār šarri šību Mardu rab kiṣir ša-šēpi šību Li-qepu šību Ilu-naʾdi šību Mar-šarri-ilaʾi šību Balasi šību Hu-bašate šību {1}{d}x x-PAB šību {1}x x x x x šību Aqru rab kiṣir ša-šēpi Ubru-Nabu
