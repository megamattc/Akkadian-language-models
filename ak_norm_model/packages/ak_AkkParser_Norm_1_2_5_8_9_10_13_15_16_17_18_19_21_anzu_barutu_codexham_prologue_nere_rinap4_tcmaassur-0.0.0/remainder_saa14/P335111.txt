saao/saa14/P335111
dēnu ša Nabu-šarru-uṣur ṭupšarru issi ŠA₃ Ahu-la-amašši mār Dilil-Issar issu libbi Šabirešu ikkāru ša qāti Ahu-uqur mār Akkullanu rab harbi ša rab šāqê ina muhhi sarte ša alpu ša Ahu-la-amašši issu bēt Nabu-šarru-uṣur išriqūni ina pān Nabu-zer-ketti-lešir hazannu šaniu ša Ninua iqṭarbu issēn alpu sartu ša alpu ša išriqūni Ahu-la-amašši ēmid kūm sartēšu ṣabit ina ūme ša alpu ušerrabāni uṣṣa Elulu ūm 12-KAM₂ limmu Mušallim-Aššur šību Mannu-ki-Ninua mār Atamar-Issar issu libbi Bit-Hurapi šību Issar-naʾdi mār Aqri lāsimu ša Ninua šību Ahu-iddina mār Bel-šumu-ereš ikkāru ša La-qepu šību Parutani mār Arzizzi ikkāru ša sartenni gimru 04 šībūti issu libbi Bit-Hurapi šību Nabu-taqqinanni mār Tabni ṭupšarru šību Issar-paya tankāru šību Nabu-eriba mār Issar-šumu-iddina gallābu šību Aššur-kenu-balliṭ mār Šumma-ilani mār damqi šību Abi-yasubu mār Samunu-yatuni ṣarrāpu šību Ša-la-Belet-mannu mār Issar-duri kurgarrû šību Nabu-šarru-uṣur dayālu šību Nabu-taqqinanni mār Dadaya ṭupšarru
