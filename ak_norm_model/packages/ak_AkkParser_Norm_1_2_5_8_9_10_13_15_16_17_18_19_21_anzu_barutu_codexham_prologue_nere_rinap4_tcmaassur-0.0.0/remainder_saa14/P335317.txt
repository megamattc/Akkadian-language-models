saao/saa14/P335317
kunuk Paši mār Ibašši-ilani issu libbi Dayanu-Adad bēl eqli tadāni   bētu 01 imāru 2(ban₂) eqli ṭēhi ummi ša kudāri ṭēhi Šar-Issar ṭēhi Ubru-ahhešu ṭēhi nahli uppišma Ṣalam-ahhe ša-šēpi ina libbi 10 šiqlī ṣarpi laqqi kaspu gammur tattidin eqlu šuāte zarip laqqi tuāru dēnu dabābu lāšu mannu ša ina urkiš u matīma izaqqupanni iparrikūni lū Paši lū marʾēšu lū mār marʾēšu issi Ṣalam-ahhe marʾēšu mār marʾēšu dēnu dabābu ubtaʾʾūni 10 manê ṣarpi 01 manû hurāṣi ina burki Issar āšibat Ninua išakkan ṣarpu ana ešrāte ana bēlīšu utâra ina dēnīšu idabbubma lā ilaqqi  šību Ilumma-leʾi šību Aširu šību Bel-šezibanni šību Abdi šību Marduk-naṣir Ayaru ūm 05-KAM₂ limme Bulluṭu
