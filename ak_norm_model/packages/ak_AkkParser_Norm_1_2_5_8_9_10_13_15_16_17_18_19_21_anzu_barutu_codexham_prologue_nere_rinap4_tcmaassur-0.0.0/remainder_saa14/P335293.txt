saao/saa14/P335293
kunuk {1}DINGIR-x x x x mār {1}10-x x x Addi mār {1}x x x x x Nabu-šaliṭ mār {1}x x x x x bēl bēti ša akkulli tadāni bētu ša akkulli ina Ninua būrti ina libbi 43 ina 01 ammiti mūruku 25 ina 01 ammiti rupaššu gabdi bēt Kulkullanu rab kiṣir gabdi bēt Il-manani sūsānu gabdi sūqi gabdi sūqīma uppišma Kukkullanu ina libbi 03 manê 30 šiqlī ṣarpi ilqi kaspu gammur tadin bētu ša akkulli šuātu zarrip laqqi tuāru dēnu dabābu laššu mannu ša ina urkiš ina matēma ezaqqupāni eparrikūni lū amēlē annūte lū marʾēšunu mār marʾēšunu ša dēnu dabābu issi Kukkullanu issi marʾēšu ubtaʾʾūni 10 manê ṣarpi 01 manê hurāṣi ina burki Issar āšibat Ninua išakkan kaspu ana ešrāte ana bēlīšu utâr ina dēnīšu idabbubma lā ilaqqi  šību Šulmu-ahhe ša-qurbūti šību Nabu-šarru-uṣur rab kiṣir šību Nabu-balassu-iqbi šību Aššur-killanni šību Nergal-ašared šību Šamaš-remanni ša-qurbūti šību Šarru-lu-dari šību Nabu-rehtu-uṣur šību Urdu-Nabu asû šību Hiriṣaya šību Urdu-Nabu šību Bel-naʾdi Abu ūm 22-KAM limmu Ṣalam-šarri-iqbi šību Bel-ahhe {LU₂}x x x šību Iddi tankāru šību Sin-ahu-iddina ṭupšarru
