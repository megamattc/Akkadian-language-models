saao/saa14/P335542
kunuk Atar-ili rab urāt bēl āli tadāni   Kapar-Bahaya ana gimirtīšu adi eqlātīšu 01 ikkāru adi nišēšu ina libbi nagie Lahira uppišma Milki-nuri ša-rēši ša issi ēkalli issu pān Atar-ili ina libbi x manû ṣarpi ša Gargamis ilqi kaspu gammur tadin kapru šuātu zarip laqqi tuāru dēnu dabābu o šību {1}x x x x x x+x šību {1}x x x x rab kiṣri šību {1}x x x x-PAB masenni šību {1}x x x-{d}al-la-tum rab kiṣir šību Duri tašlīšu šību Ilumma-leʾi rab kiṣir šību Šulmu-šarri ša-qurbūti šību Adda-ladin ša-qurbūti šību Ubru-Harran tašlīšu šību Nabu-šarru-uṣur tašlīšu šību Iglanu rab ālāni Addaru ūm 19-KAM₂ limme Kanunaya ša kapru šuātu nusāhīšu lā inassuhu tibnūšu lā iššabbaš
