saao/saa14/P335158
kunuk Aššur-matu-taqqin kunuk Gabbu-amur gimru 02 amēlē mār Budanuše bēl issi tadāni   Issar-remenni amtušunu ša amēlē annūte uppišma Kakkullanu rab kiṣir ša mār šarri ina libbi 1/2 manû ṣarpi ilqi kaspu gammur tadin issu šuātu zarpat laqiat tuāru dēnu dabābu laššu mannu ša ina urkiš ina matēma izaqqupāni iparrikūni lū amēlē annūte lū marʾēšunu lū ahhēšunu lū mammunnušunu ša dēnu dabābu issi Kakkullani ša marʾēšu ubtaʾʾūni 10 manê ṣarpi 01 manê hurāṣi iddan kaspu ina ešrāte bēlīšu utâru ina lā dēnīšu lā idabbubma lā ilaqqiu ṣibti benni ana 01 mē ūmāti sartu ana kal šanāti  šību Kiṣir-Aššur rab kiṣir ša ša-qurbūti šību {1}x x x x x šību {1}x x x x x šību {1}x x x x x šību {1}x-DINGIR-DI-šu₂-nu šību Aššur-šarru-uṣur šību Zizi šaniu šību Nabu-šarru-uṣur rab kiṣir ša šarri šību Nabu-tariṣ sūsān šarri šību Aššur-killanni Tašritu ūm 26 limme {1}x+x x x šību {1}iq-bi-x x x
