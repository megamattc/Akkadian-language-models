saao/saa14/P335156
kunuk Ahuʾa-eriba ša-muhhi-bēti ša Barhazza bēl issi tadāni   Abi-lihia amtušu ša Ahuʾa-eriba ša-muhhi-bēti tupišma šakintu Aššur ina libbi 1/2 manû 05 šiqlī ṣarpi talqi kaspu gammur tadin issu šuāte zarpat laqiat tuāru dēnu dabābu laššu mannu ša ina urkiš ina matēma izaqqupāni iparrikūni lū Ahuʾa-eriba lū bēlīšu ša dēnu dabābu issi šakintu ubtaʾʾūni 10 manê ṣarpi 01 manû hurāṣi ina burki {d}x āšibi Aššur išakkan kaspi adi ešrāti ana bēlīšu utâra ina dēnīšu idabbubma lā ilaqqi Ayaru ūm 05-KAM₂ limmu {1}x x x x šību Šamaš-dala šību Šar-Issar x x šību Nabu-damqi-ilani šību Aššur-nadin-ahi sangû šību Manani šību Mannu-ki-Ninua šību Hannusi šību Adda-natan šību Namari-Dadi šību Hana-Seʾ šību Nargi ṭupšarru
