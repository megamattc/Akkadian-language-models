saao/saa14/P224946
kunuk Hallabesi nappāh erê mār Illaya bēl issi tadāni   Puṭu-šisi x x amtīšu ša Hallabeše uppišma Inurta-šarru-uṣur mār ēkalli ina libbi 50 šiqlī ṣarpu issu pān Hallabeše ilaqqi kaspu gammur taddin amtu šuātu zarpat laqqiat tuāru dēnu dabābu laššu mannu ša ina urkiš ina matēma izaqqupāni iparrikūni lū Hallabeše lū marʾēšu mār marʾēšu ša issi Inurta-šarru-uṣur issi marʾēšu issi mār marʾēšu dēnu dabābu ubtaʾʾūni 10 manê ṣarpu 01 manû hurāṣu ina burki Issar ša Ninua išakkan kaspu ana ešrāti ana bēlēšu utâr ina dēnīšu idabbubma lā ilaqqi ṣibti benni ana 01 mē ūme sartu ana kal šanāti urki durāri dannutu šaṭrat  šību Pan-Issar-lamur šību Abdi-Samsi šību šaknušu ša Hallabeše šību Puṭu-Eše šību Ahuʾa-eriba šību Ululaya šību Dadu šību Remanna-Illil šību Biʾisi šību Šamaš-iddina šību Ubru-Issar šību Mannu-ki-Ninua šību Šamaš-ahu-iddina šību Nabu-nadin-ahhe ṭupšarru {ITI}x ūm x-KAM₂ limme Šamaš-šarru-ibni turtannu
