saao/saa14/P335263
kunuk Nabu-ahu-uṣur kunuk Ahuni gimru 02 marʾē mār Nargi kunuk Ahu-nuri mār Se-ili gimru 03 amēlē bēl amēli ana šapūssi ina libbi issu tadāni   Issar-dur-qali urdušunu ša amēlē annūte uppišma Kakkullanu rab kiṣir ina libbi Abi-liha amtīšu šapūssu issu pān amēlē annūte izzirip ittiši tuāru dēnu dabābu laššu mannu ša ina urkiš ina matēma izaqqupāni iparrikūni lū Nabu-ahu-uṣur lū Ahuni lū Ahu-nuri lū mārʾēšunu lū mār marʾēšunu lū ahhēšunu lū marʾē ahhēšunu lū mammašunu ša issi Kakkullani issi marʾēšu issi mār marʾēšu dēnu dabābu ubtaʾʾūni Aššur Šamaš Bel Nabu lū bēl dēnīšu 10 manê ṣarpi iddan  šību Aššur-killanni rab kiṣir šību Li-qepu rab kiṣir šību Balasi rab kiṣir šību Zizi šaniu ša rab kiṣir o šību Iddi tankāru šību Hiriṣaya atû ša Bet-Kidmuri šību Ṣalmute tankāru šību Šamaš-iqbi dayālu šību Šumaya ṭupšarru šību Il-gabri ša-šēpi šību Sin-šarru-uṣur ša-qurbūti  Ayaru ūm 20-KAM limmu Sin-šarru-uṣur ṭupšar ēkalli
