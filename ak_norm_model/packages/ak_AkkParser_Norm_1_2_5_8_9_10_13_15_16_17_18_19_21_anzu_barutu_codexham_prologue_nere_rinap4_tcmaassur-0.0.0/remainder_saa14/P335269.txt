saao/saa14/P335269
kunuk Šarru-lu-dari mār Ahuʾa-eriba sūsānu ša rab ša-rēši ša mār šarri bēl bēti tadāni   bētu epšu adu gušūrīšu 06 dalāti būrtu ina libbi gimru bētu talpittu ana gimirtēša ina Ninua ṭēhi Sin-šarru-uṣur ṭēhi Kakkullani ṭēhi Kanunaya ṭēhi Ṭusi uppišma Kakkullani ina libbi 02 manê ṣarpi ilqi kaspu gammur tadin bētu šuātu zarip laqi tuāru dēnu dabābu laššu mannu ša ina urkiš ina matēma izaqqupanni iparrikūni lū Šarru-lu-dari lū marʾēšu lū ahhēšu lū šaknūšu lū mammunnūšu ša dēnu dabābu issi Kakkullani marʾēšu ubtaʾʾūni x bilāt ṣarpi 10 manê hurāṣi ina burki Issar āšibat Ninua išakkan kaspu ana ešrāti ana bēlīšu utâr ina lā dēnīšu idabbubma lā ilaqqi  šību Aššur-balliṭ rab kiṣir šību Kiṣir-Aššur rab kiṣir šību Kanunaya rab kiṣir šību Aššur-killanni ša-qurbūti šību Nabu-naʾid ša-qurbūti šību Aššur-šallim-ahhe šību Aššur-balliṭ ahūšu šību Marduk-šarru-uṣur tašlīšu mār Yazini šību Balasi ša-qurbūti šību Labigaya šību Iddi šību Nabu-aplu-iddina šību Hiriṣaya šību Mannu-ki-ili šību Husuraya šību Urdu rab kiṣir šību Ubru-Nabu rab kiṣir šību Mušezib-Aššur rab kiṣir šību Nabu-šallim-ahhe rab kiṣir šību Marduk-eṭir rab kiṣir šību Adda-rapaʾ mār Nabu-eṭir šību Šumma-ilu ša-šēpi šību Nergal-šarru-uṣur tašlīšu Simanu ūm 17 limmu Sin-šarru-uṣur šību Iqbi-Bel ṭupšarru
