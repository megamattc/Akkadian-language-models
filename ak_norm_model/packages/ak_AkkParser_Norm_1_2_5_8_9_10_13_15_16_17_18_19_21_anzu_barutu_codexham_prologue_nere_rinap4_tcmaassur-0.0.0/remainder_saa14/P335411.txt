saao/saa14/P335411
kunuk {1}x-ki-ki {LU₂}x x x x x x bēl kapar tadāni   Kapar-Nabu-šezib ana gimirtīšu adi eqlātīšu adi kirâtīšu adi nišēšu ina qabsi ša {URU}ak-x x x ṭēhi Kapar-Bahaya ṭēhi Kapar-Tabalaya ṭēhi Kapar-x-ute x-u-te ṭēhi Kapar-Lu-ahhe ṭēhi Kapar-Dakana ṭēhi Kapar-Zaruti uppišma Milki-nuri ša-rēši ša issi ēkalli ina libbi x manê ṣarpi ilqi kaspu gammur taddin kapru o šuātu zarip laqqi tuāru dēnu dabābu laššu mannu ša ina urkiš ina matēma izaqqupāni lū {1}x-ki-ki lū marʾēšu issi Milki-nuri dēnu dabābu ubtaʾʾūni bilāt manê ṣarpi o ina burki ša Issar ša Ninua išakkan kaspu ana ešrāte ana bēlēšu utâra ina dēnīšu idabbubma lā ilqi  šību Babilaya tašlīšu šību {1}am-bu-x x+x šību Tabalaya šību Bel-Harran-ahu-uṣur šību {1}{d}IM-x+x-a-ni ša-qurbūti šību {1}x-x x x bēl mugirri šību {1}x x x x ṭupšarru šību {1}x x x x x x x šību Zarutu Hazahiaya šību {1}x-me-a tankāru šību Nabu-reši-išši šību Adad-remanni mār Ninua šību Bazuzu hazannu kapar issi ēkalli Lahiraya šību Ahu-la-amašši gugal šību Inurti šību Keni ṭupšarru Elulu ūm 19-KAM₂ limme Mar-larimme turtān Kummuhi
