saao/saa14/P335180
kunuk {1}x x x x x kunuk {1}x+x x x x mār {1}ha-zi-x x x x bēl issāti tadāni   Hambussu amtušunu marʾassa ina muhhi bēti x x uppišma Luqu rab kiṣir ša mār šarri ina libbi 01 manû 08 šiqli ṣarpi ilqi kaspu gammur tadin issāti šuātu zarpat laqqiʾa tuāru dēnu dabābu laššu mannu ša ina urkiš ina matēma izaqqupāni iparrakūni lū amēlē annūte lū marʾēšunu lū ahhēšunu ša issi Luqu u marʾēšu u ahhēšu dēnu dabābu ubtaʾʾūni 10 manê ṣarpu masû 01 manû hurāṣu sakru ina burki Issar āšibāt Ninua išakkan kaspu ana ešrāti ana bēlīšu itūar ina lā dēnīšu idabbubma lā ilaqqi  šību Yamannu šību Asu šību Maliktu tankāri šību Yamannu rab hanšê šību Ammaškiri šību Aššur-šumu-uṣur ṭupšarru Ayaru limmu Silim-Aššur
