saao/saa14/P335537
kunuk Remanna-Illil mār Yatana-eli issu Bit-abi-ilaʾi bēl eqli tadanni   bētu 02 imārī 3(ban₂) eqlu pūru ṭēhi nahal ṭēhi Kiṣir-Aššur ṭēhi šēri ṭēhi eqli ša Ubru-Nabu ṭēhi eqli ša Kiṣir-Aššurma bētu 7(ban₂) eqlu ṭēhi hūli ša ana Hašana illakūni ṭēhi eqli ša Gir-Aya ṭēhi eqli ša Kakkullani gimru 03 imārī eqlu ina sūti 09 qa ina Bit-abi-ilaʾi uppišma Kakkullanu rab kiṣir ša mār šarri issu pān Remanna-Illil ina libbi 12 šiqlī ṣarpi ana šanāti ilqi 03 mīriše 03 karaphi gimru 06 šanāti eqli ekkal ṣarpu ina muhhi taramme išakkan eqlīšu ušēṣa eqlu zakûte lā šibše lā nusāhi  Ṭebetu ūm 07-KAM₂ limme Aššur-matu-taqqin šību Kiṣir-Aššur rab kiṣir ša mār šarri šību Ubru-Nabu rab kiṣir ša mār šarri šību Unzarhu-Aššur rab kiṣir ša mār šarri šību Zizi šanî ša rab kiṣir ša-qurbūti šību Gir-Aya šību Padi šību Urdu-Mullissu šību Nabu-pirʾu-lešir ṭupšarru ṣābit dannite šību Nabu-tariṣ
