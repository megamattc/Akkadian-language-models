saao/saa14/P335404
bētu x x x x x x x x x x gabdi hirīti uppišma Sin-naʾdi ina libbi 06 manê ṣarpu ilqi kaspu gammur taddin nišē zarpu laqiu tuāru dēnu dabābu laššu mannu ša ina urkiš izaqqupāni iparrikūni lū {1}DINGIR-x x x lū marʾēšu lū mār marʾēšu dēnu dabābu issi Sin-naʾdi marʾēšu mār marʾēšu ubtaʾʾūni x manû ṣarpu masû 01 manû hurāṣu sakru ina burki Issar āšibat Ninua išakkan 02 sissê paṣūti ina šēpē Aššur irakkas 04 harbakkanni ina šēpē Nergal ušerrab kaspu ana ešrāte ana bēlēšu utâra ina dēnīšu dabābu lā ilaqqi  šību Bagagi šību Babilaya šību Urdu šību Aššur-bessunu gimru 04 urdāni ša-pān-ēkalli šību Lu-ki-Mama šību Dadi-iqbi šību Halmusu gimru 03 urdāni ša rab karkadinni šību Ilu-balassu-iqbi šību Kinanni-Issar gimru 02 urdāni masenni rabê šību Ṣil-Adad urdu ša rab karmāni šību Aqru šāqû mār Ninua šību Aššur-ahhe-uṣur šību Libbalaya šību Urdu-Issar urdu ša x x x x x šību Šumma-ilani
