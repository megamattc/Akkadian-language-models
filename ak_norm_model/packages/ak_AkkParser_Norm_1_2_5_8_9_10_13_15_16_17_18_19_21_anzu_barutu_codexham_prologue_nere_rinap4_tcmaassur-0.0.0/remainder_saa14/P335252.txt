saao/saa14/P335252
kunuk Nabu-rehtu-uṣur mār Amu-rṭeše Haṣaya ša qātē Urdu-Issar ša libbi Alu-ašlaki kunuk Kanunaya māršu kunuk Silim-Adad bēl marʾitišunu tadāni   Mullissu-haṣina marʾussu ša Nabu-rehtu-uṣur tupišma Nihti-Eša-rau ina libbi 18 šiqlī ṣarpi ana Ṣi-ha marʾūša ana issūtīšu talqi issušu ša Ṣi-ha šî kaspu gammur tadin mannu ša ina urkiš ina matēma izaqqupāni iparrikūni lū Nabu-rehtu-uṣur lū marʾēšu mār marʾēšu lū ahhēšu marʾē ahhēšu lū šaknušu lū mammannūšu ša dēnu dabābu issi Nihti-Eša-rau marʾēša mār marʾēša ubtaʾʾūni 10 manê ṣarpi iddan ina dēnīšu idabbubma lā ilaqqi Sa-hpi-mau muraqqiu Bel-šumu-iddina mār Ilu-ukallanni Ubru-Mullissu mār Ati ašlāku gimru 03 urkiūti ša issu issu pān sarte qāt ṣibti habullī ša karmeūni šû urkīu šību Amu-rṭeše šību Banitu šību Urdu-Nanaya šību +Puṭu-Mheše šību {1}ha-aš₂-ba-as-nu-x+x šību Bel-šarru-uṣur šību Assi šību {1}hal-x+x x x šību {1}ab-di-x x x šību {1}ab-di-x x x šību Ululaya Elulu ūm 01-KAM₂ limmu Aššur-matu-taqqin šību Nur-Šamaš šību Puṭu-Paiti šību Ateʾ šību Nabu-nadin-ahhe ṭupšarru
