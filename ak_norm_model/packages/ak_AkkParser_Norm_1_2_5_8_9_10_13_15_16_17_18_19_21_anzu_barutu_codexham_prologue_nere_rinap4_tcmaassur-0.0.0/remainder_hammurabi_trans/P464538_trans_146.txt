šum-ma NIN.AN ŠAL(?) u lu zinništum zi-ik-bru-um ša a-bu-ša še-ri-iḳ-tam iš-ru-ḳu-ši-im dup-pa-am iš-tu-ru-ši-im i-na dup-pi-im ša iš-tu-ru-ši-im wa-ar-ka-za e-ma e-li-ša ṭa-bu na-da-nam la iš-tur-ši-im-ma ma-la li-ib-bi-ša la u-ša-am-zi-ši wa-ar-ka a-bu-um a-na ši-im-tim it-ta-al-ku eḳil-ša u kirâ-ša ah-hu-ša i-li-ḳu-ma ki-ma e-mu-uḳ zi-it-ti-ša ŠE.BA NI.BA u ŠIG.BA i-na-ad-di-nu-šim-ma li-ib-ba-ša u-ṭa-ab-bu šum-ma ah-hu-ša ki-ma e-mu-uḳ zi-it-ti-ša ŠE.BA NI.BA u ŠIG.BA la it-ta-ad-nu-ši-im-ma li-ib-ba-ša la uṭ-ṭi-ib-bu eḳil-ša u kirâ-ša a-na ir-ri-ši-im ša e-li-ša ṭa-bu i-na-ad-di-in-ma ir-ri-za it-ta-na-aš-ši-ši eḳlam kirâm u mi-im-ma ša a-bu-ša id-di-nu-ši-im a-di ba-al-ṭa-at i-kal a-na kaspim u-ul i-na-ad-di-in ša-n-ia-am u-ul u-up-pa-al ab-lu-za ša ah-hi-ša-ma
