šum-ma mu-za nu-du-un-na-am la id-di-iš-ši-im še-ri-iḳ-ta-ša u-ša-la-mu-ši-im-ma i-na ŠA.GA bît mu-ti-ša ṣi-it-tam ki-ma ablim iš-te-en i-li-ḳi šum-ma mârê-ša aš-šum i-na bîtim šu-zi-im u-za-ah-ha-mu-ši da-a-a-nu wa-ar-ka-za i-par-ra-su-ma mârê ar-nam i-im-mi-du zinništum ši-i i-na bît mu-ti-ša u-ul uz-zi šum-ma zinništum ši-i a-na wa-ṣi-im pa-ni-ša iš-ta-ka-an nu-du-un-na-am ša mu-za id-di-nu-ši-im a-na mârê-ša i-iz-zi-ib še-ri-iḳ-tam ša bît a-bi-ša i-li-ḳi-ma mu-ut li-ib-bi-ša i-ih-ha-az-zi
