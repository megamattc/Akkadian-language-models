ù šum-ma a-bu-um i-na bu-ul-ṭì-šu a-na DUMU.MEŠ ša GEME<sub>2</sub> ul-du-šum DUMU.MEŠ-ú-a la iq-ta-bi wa-ar-ka a-bu-um a-na ši-im-tim it-ta-al-ku i-na NÍG.GA É A.BA DUMU.MEŠ GEME<sub>2</sub> it-ti DUMU.MEŠ hi-ir-tim ú-ul i-zu-uz-zu an-du-ra-ar GEME<sub>2</sub> ù DUMU.MEŠ-ša iš-ša!(TA)-ak-ka-an DUMU.MEŠ hi-ir-tim a-na DUMU.MEŠ GEME<sub>2</sub> a-na wa-ar-du-tim ú-ul i-ra-ag-gu-mu hi-ir-tum še-ri-ik-ta-ša ù nu-du-na-am ša mu-sà id-di-nu-ši-im i-na DUB-pí-im iš-ṭú-ru-ši-im i-le-qé-ma i-na šu-ba-at mu-ti-ša uš-ša-ab a-di ba-al-ṭa-at i-ik-ka-al a-na KUG.BABBAR ú-ul i-na-ad-di-in wa-ar-ka-sà ša DUMU.MEŠ-ša-ma
