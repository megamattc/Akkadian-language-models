[š]um-ma lu AGA.ÚS ù lu ŠU.HA ša i-na har-ra-an šar-ri-im tu-úr-ru DAM.GÀR ip-ṭú-ra-aš-šu-ma URU-šu uš-ta-ak-ši-da-aš-šu šum-ma i-na bi-ti-šu ša pa-ṭa-ri-im i-ba-aš-ši šu-ma ra-ma-an-šu i-pa-aṭ-ṭa-ar šum-ma i-na bi-ti-šu ša pa-ṭa-ri-šu la i-ba-aš-ši i-na É DINGIR URU-šu ip-pa-aṭ-ṭár šum-ma i-na É DINGIR URU-šu ša pa-ṭa-ri-šu la i-ba-aš-ši É.GAL i-pa-aṭ-ṭa-ar(!RI)-šu A.ŠÀ-šu <sup>giš</sup>KIRI<sub>6</sub>-šu ù É-sú a-na ip-ṭe<sub>4</sub>-ri-šu ú-ul in-na-ad-di-in
