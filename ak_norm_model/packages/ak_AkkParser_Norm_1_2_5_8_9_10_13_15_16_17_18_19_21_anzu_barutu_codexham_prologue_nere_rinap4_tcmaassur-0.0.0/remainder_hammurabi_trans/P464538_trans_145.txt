šum-ma NU.MU.SU ša DUMU.MEŠ-ša ṣe-eh-he-ru a-na É ša-ni-im e-re-bi-im pa-ni-ša iš-ta-ka-an ba-lum da-a-a-ni ú-ul i-ir-ru-ub i-nu-ma a-na É ša-ni-im i-ir-ru-bu da-a-a-nu wa-ar-ka-at É mu-ti-ša pa-ni-im i-pár-ra-su-ma É ša mu-ti-ša pa-ni-im a-na mu-ti-ša wa-ar-ki-im ù MUNUS šu-a-ti i-pa-aq-qí-du-ma DUB-pa-am ú-še-ez-ze-bu-šu-nu-ti É i-na-ṣa-ru ù ṣe-eh-he-ru-tim ú-ra-ab-bu-ú ú-ni-a-tim a-na KUG.BABBAR ú-ul i-na-ad-di-nu ša-a-a-ma-nu-um ša ú-nu-ut DUMU.MEŠ NU.MU.SU i-ša-am-mu i-na KUG.BABBAR-šu i-te-el-li NÍG.GA a-na be-lí-šu i-ta-ar
