saao/saa13/P334784
x x x x ṭupšarri šakinūni nihtīaṭ ina battatāya uptarris ina muhhi šarri bēlīya assapra 23 manê hurāṣi ina ša pappardalî adu šēlūʾāti nuṣiʾīdi uraqququ adu mīnu ša šarru bēlī iqabbûni harammāma isakkirūšu biltu 19 manê hurāṣi ina ālīma ša pappardalî ša ina bēt makkūri ša Sin adu šēlūʾāti gabbu u 18 manê 06-su hurāṣi 21 manê ṣarpi ana maṣṣar ša alpāni niqiāti ša pānāt šarri issēniš ina bēt nakkanti ša Bet-Sin šakin 02 ṣalam šarrāni dannūti 50 ṣalam kurībī ṣalam šārāni ṣarpi 03 sippī ṣarpi 01 ruqqu ṣarpi gimru annīu dullu epšu 05 bilāt 12 manê maṭi ṣarpi šuqlatšunu ša šarru bēlī ana igārāti ša atmēni ša Nikkal ēpušūni ina bēt nakkanti ša Nikkal šakin u 01 bilat ṣarpi ina dannate migli kunukki ša Sin-naʾdi rab ṣarrāpi ina muhhi mā issu libbi iškārīya šû iškāru memmēni ina pānīšu lāšu mīni ša šarru bēlī iqabbûni ṣarpu annīu ša ana šarri bēlīya ašpuranni ša irbi šû lā qali lā masi u ina muhhi takkussi ša šurinni ša šarru bēlī iqbûni mā assemmi mā ramanša taddib šulmu adanniš šarru bēlī lā hippu lā qīlu u lā hibṣu ina libbīša kî qīlu ēpašūni iddalhu ētapšu tarbītu šaplītu lā tahlul
