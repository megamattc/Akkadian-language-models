saao/saa13/P334340
ana šarri bēlīya urdaka Aššur-reṣuwa sangû ša Inurta lū šulmu ana šarri bēlīya Illil Aššur Inurta ana šarri bēlīya likrubu ūmāti arkūti šanāti dārāte labbur balāṭi ṣammur kašādu ana šarri bēlīya liddinu ina libbi abīšu ša šarri bēlīya ērib bēti ša Bet-Inurta issu libbi gušūrī ša hurāṣi ša rēš Inurta 03 ubānī mušēṣiʾī hurāṣi ibtatqu ṭēmu ina pān abīšu ša šarri bēlīya uttīr ṣābāni gabbišunu ina irti x+x x x x x x x x x x x+x ti x x x x x u₂ x x x x x x x x EN x x x x x+x ina libbi x+x x x x a x x x+x-šu-nu ur-x+x x x x+x x rūṭu rupšu o 11 ina 01 ammiti mūruku ibtatqu 08 sakanni ša ṣarpi issu libbi igārāti uttassihu ša-rēši ša šarri bēlīya lillika lēmur Nabu-eriba kalû Gallul ša-maṣṣarti bēt ili šunu bēl batāqi lišʾalluššunu ṣābāni ša issišunu lušēṣûni annurig anāku u hazannu ša Kalha ana Urdu-Marduk ana Sangi-Issar rab abullāti nussērīdi ētamar šarru bēlī lišʾalšu kî maṣīni batiqūni ūmâ ana kî maṣi iturru lammudu ahāšunu ina ēkurri tallaka abīka ahāšunu ina ēkurri tattalak ṣābāni issu libbišunu dēku šarru bēlī kî ša ilaʾʾûni lēpūšu udīya anāku ahāz dēni laššu māru issēn x x šunu šarru bēlī lū ūdi
