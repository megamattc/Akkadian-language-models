saao/saa13/P334651
ana šarri bēlīya urdaka Urdu-Nabu lū šulmu ana šarri bēlīya Aššur Sin Šamaš Marduk Zarpanitu Nabu Tašmetu Issar ša Ninua Issar ša Arbail ilāni annūte rabiūti rāʾimūte šarrūtīka 01 mē šanāti ana šarri bēlīya luballiṭu šībūti littūtu ana šarri bēlīya lušabbiu ina muhhi niqiāti ša šarru bēlu išpuranni mā lū etkākunu muṭê lū laššu gabbu deʾīqi adanniš libbu ša šarri bēlīya lū ṭābšu mār banê ša Babili mār banê ša Barsip ana šulme ša šarri bēlīya ittalkūni mā isinnu ša Babili šû mā akê nidrur nētiq mā nērub niqiāti ina pān Bel nēpuš mīnu ša šarru bēlī iqabbûni Marduk-zeru-ibni mār marʾi ša Eṭiri šarru bēlī ūdāšu ērib bēti mār marʾi ērib bēti šû mā lērub mā ginû laškun
