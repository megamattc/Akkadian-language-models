saao/saa13/P334363
ana šarri bēlīya urdaka Nadin-Aššur lū šulmu ana šarri bēlīya annurig rēšāti ša mātīka hamussu ša Barhalzi memmēni lā naṣa urdānīka ina bēt tankāri attidin hamussu attaṣa ētabaš ṭupšarrī ša pāhiti ša Barhalzi šarru lišʾalšunu mā atâ hamussu ana Aššur lā taddina mā šarru lū hasis akī baṭlu ina muhhi ilānīka išakkanūni kīma šipṭu ina ṭupšarri issēn šarru lā iškun rēhūte lā igarruru x x x+x annīu kīma šaknu hamussu lā naṣa ina bēt ilānīka lā iddin rabiūti rēhūte ina šāšu idaggulšu baṭlu išakkunu ina bēt ilānīka mā šarru lū hasis akī urdānīka ina kaspi tadanūni
