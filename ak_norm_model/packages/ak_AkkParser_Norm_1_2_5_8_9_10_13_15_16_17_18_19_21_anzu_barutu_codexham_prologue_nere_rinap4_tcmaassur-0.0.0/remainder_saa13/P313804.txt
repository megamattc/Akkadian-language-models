saao/saa13/P313804
ša ina pānīšu illakūni ana šarri bēlīya likrubu 01 līmu šanāti ša šarru kiššūt kal gimri u mātāti kibrāt erbetti kalāma iraddûni u Mullissu ummu remnītu Šeruʾa ṣābitat abbutti šarri u ilāni gabbu ammar ša issi Aššur ilaka ina pursê uššabūni ina šulme ittūṣiu ina šalimti ētarbu ussallimu ūmēšunu ina šubtišunu ilāni gabbu ittušbu ūmâ ina kal ūme ana šarri bēlīya iktarbu šulmu adanniš libbu ša šarri bēlīya adanniš lū ṭābšu
