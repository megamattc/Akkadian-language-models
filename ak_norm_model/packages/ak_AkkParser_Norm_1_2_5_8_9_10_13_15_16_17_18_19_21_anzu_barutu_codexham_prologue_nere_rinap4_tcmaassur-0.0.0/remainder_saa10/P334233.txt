saao/saa10/P334233
ana šarri bēlīya urdaka Adad-šumu-uṣur lū šulmu ana šarri bēlīya Nabu Marduk ana šarri bēlīya likrubu ša šarru bēlī išpuranni mā atâ gabri egerti lā tašpura ina libbi ēkalli ana yābilī šunu ša rab nuhatimmi ušēṣanni ussēli lēʾu ina bēti šû ūmâ annurig lēʾu ammar piširšu anassāha ina muhhi dulli ša rībi asassi x x x x x x riksāni ana Ea u Asalluhi kî annî tariṣ ina muhhi piqittu ša bēt Urdu-Daguna lā iqbûni kî ina libbi anākūni akanni ētarab šīru ātamarma ibaššî ṣehru ša kî hannî lā inneppašūni ūmâ šumma ina pān šarri bēlīya mahir ina šeāri lallik lāmur adu dulli lashura
