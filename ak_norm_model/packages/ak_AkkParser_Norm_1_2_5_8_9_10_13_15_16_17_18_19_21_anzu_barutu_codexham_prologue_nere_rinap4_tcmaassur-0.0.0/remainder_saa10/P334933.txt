saao/saa10/P334933
x x x x x x x x x x x x x x x x x lā innamir u ūmu x+x x x x x x šaddaqdiš ūm 22-KAM₂ ša Ayari ina libbi Šibi ittammar ina Nisanni ša šatti annīti ūm 29-KAM₂ ittabal Sagmegar x+x x x šumma ana 20 ūmāti šumma ana 30 ūmāti x x x ūmâ 01 urhu 05 ūmāti ina šamê ūtuhhir ūm 06-KAM₂ ša Simani ina kaqqar Šitaddiri Sagmegar ittammar 05 ūmāti ina muhhi edānīšu ussētiq kî annî piširšu 1 Sagmegar ina Simani innamir šalputti māti iššakkan šeʾi iqqir 1 Sagmegar ana Šitaddiri iṭhi ilu ikkal 1 Sagmegar ana libbi Šitaddiri īrub ilāni māta ikkalū 1 Sagmegar ina harrān šūt Ani innamir mār šarri abašu ibârma kussâ iṣabbat harrān šūt Ani Elamti ana Elamti iddaggil u ana maṣṣarti namburbêšu lēpušu u 05 ūmāti ša ina muhhi edānīšu ušētiqūni kīma ūtukkiš 40 ūmāti untalli kî annî piširšu 1 Neberu išdudma ilāni izennû mēšer ibâši namrāti iššâ zakāti iddallahā zunnī u mīlī ipparrasū šammu immahhaṣ mātāti iddallahā ilāni ṣulê ul išemmû taṣlītī ul imahharu têrēte bārî ul ītanappalū kî ša ina ṭuppi šaṭirūni piširšu attasha ana šarri bēlīya ussēbila x x ana Ninua x+x x x x x
