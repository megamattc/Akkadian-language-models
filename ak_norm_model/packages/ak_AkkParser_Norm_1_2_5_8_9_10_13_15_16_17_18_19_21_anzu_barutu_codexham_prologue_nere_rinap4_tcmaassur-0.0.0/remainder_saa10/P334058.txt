saao/saa10/P334058
ana šarri bēlīya urdaka Urdu-Nanaya lū šulmu addanniš addanniš ana šarri bēlīya Inurta u Gula ṭūb libbi ṭūb šīrāni ana šarri bēlīya liddinu šulmu addanniš ana Aššur-mukin-paluʾa hunṭu annīu ša šinīšu šalāšīšu iṣbatūšūni šarru lā ipallah sakikkûšu šalim tariṣ šulmu šû šulmu ana lakû ana mār šarri ana marʾē šarri bēlīya gabbu ina muhhi bulṭi ša šinnī ša šarru išpuranni rēšu anašši maʾdu bulṭī ša šinnī ša šarru bēlī išpuranni mā ibaššî issi ramenīka tadilībi ina mate arīqa pān Aššur-mukin-paleya anāku adu šulanšu āmurūni ana šulme ša šarri attalka ūmâ šarru bēlī urhu ūmē lurammûni dullu memmēni lēpuš ulâ amūat
