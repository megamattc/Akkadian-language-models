saao/saa10/P334262
ana šarri bēlīya urdaka Issar-šumu-ereš lū šulmu ana šarri bēlīya Nabu u Marduk ana šarri bēlīya likrubu ṭupšarrī marʾē Ninua Kalziaya Arbailaya ana adê errubu ittalkūni Libbalaya lā illikūni šarru bēlī ūda kî ērib bētāti šunūni šumma ina pān šarri bēlīya mahir pāniūtimma ša illikūninni ina libbi adê lērubu bis marʾē Ninua Kalhaya iriqqūni ūm 08-KAM₂ šapla Bel Nabu errubu ulâ šarru bēlī iqabbi lilliku dullašunu lēpušu lirīqūni ūm 15-KAM₂ likarku lillikūni gabbu ammāka kî ahēʾiš ina libbi adê lērubu u kî annimma ina biblāni ša Nisanni šaṭir ūm 15-KAM₂ lā itamma ilu iṣabbassu ūm 15-KAM₂ ina kallamāri ina libbi adê lērubu mūšu ša ūm 16-KAM₂ ina pān kakkibī liškunu
