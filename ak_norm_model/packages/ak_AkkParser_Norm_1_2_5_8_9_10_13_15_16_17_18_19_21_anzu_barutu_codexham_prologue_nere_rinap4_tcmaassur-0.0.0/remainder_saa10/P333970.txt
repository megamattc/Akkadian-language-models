saao/saa10/P333970
ana šarri bēlīya urdaka Marduk-šakin-šumi lū šulmu ana šarri bēlīya Nabu u Marduk ana šarri bēlīya likrubu ina muhhi dulli ša šarru ina timāli iqbûni mā ana ūm 24-KAM₂ epša laššu lā nušanṣa ṭuppāni maʾdūti šunu ina mati išaṭṭuru u šaṣbutu ša ṣalmāni ša šarru ēmurūni ina libbi ūmāti 05 06 rēšu nittiši ūmâ šummu šarru bēlī iqabbi ina Ṭebeti ana ušburrudāni epāše ṭāba ina libbi mār šarri lēpuš u nišē ša šarri bēlīya ina libbimma lēpušu mīnu hīṭu u ina muhhi šumerāni ša ušburrudāni ša šarru bēlī iqbûni mā šupur issu Ninua lūbilūni o Iddin-ahhe lašpur lillik lūbila u ṭuppāni ammūti ša iškāri mihri issēšūma o lūbila ana ūm 02-KAM₂ ša Ṭebeti šarru lēpuš o ūm 04-KAM₂ mār šarri lēpuš ūm 06-KAM₂ nišē lēpušu ulâ ūmāti šaniāti neppaš šummu mariṣ ina pāni lā epāšimma šakin
