saao/saa10/P237811
ana šar mātāti bēlīya aradka Zakir Nabu u Marduk ana šar mātāti bēlīya likrubū Bel u Nabu ūmē arkūti ša ṭūb libbi ṭūb šīri luballiṭūka u bēl nakrīka ana qātēka limnû ūm 15-KAM₂ ša Ṭebeti ina maṣṣarti qabli Sin attalû ištakan ina šadî ultarru u muhhi amurri iltahaṭ lumnu parsu ša šar Amurri u mātīšu lumunšu parsu lumunšu ana šar Amurri u mātīšu nadin kî bēl nakri ša šarri bēlīya ina Amurri ibaššû šarru bēlā kî ša ileʾʾû līpuš qāt šarri bēlīya ikaššad abiktašu šarru išakkan dibbī parsūtu šunu kīnu atta ana libbi kitti ša ina qātēka taṣbatu Šamaš u Marduk ultu tâmti elītu adi tâmti šaplītu ana qāt šarri bēlīya indanû ultu kišād tâmti qātā ana šarri bēlīya addeki rēmnû atta Marduk u Zarpanitu abbūtā ina pān šarri bēlīya liṣbatū
