saao/saa10/P333994
ana šarri bēlīya urdaka Akkullanu lū šulmu ana šarri bēlīya Nabu u Marduk ana šarri bēlīya likrubu ina timāli ūm 03-KAM₂ Aššur Mullissu ina šulme ittūṣiu ina šalinti ētarbūni ilāni gabbu ammar issi Aššur ūṣûni ina šulme ina šubtišunu ittušbu libbu ša šarri bēlīya lū ṭāb Aššur Mullissu 01-me šanāti ana šarri bēlīya luballiṭu ša ina x+x x x ša ina bēt x x+x hariāte ina pān paššūri šarru umallûni ūmâ baṭlu iškanūni ša ana šarri bēlīya ašpuranni šarru bēlī lā išʾal ūmâ ša Tašriti lā karān ṣurāri lā hariāte ina pān Aššur umalliu lā rab karāni lā šanûšu lā ṭupšaršu šēpu ana šēpe baṭlu išakkunu šarru bēlī lūdi
