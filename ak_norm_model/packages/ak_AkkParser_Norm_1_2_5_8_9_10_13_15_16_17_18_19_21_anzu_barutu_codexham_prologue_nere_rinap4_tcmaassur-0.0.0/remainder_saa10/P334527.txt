saao/saa10/P334527
ana šarri bēlīya urdaka Ikkaru lū šulmu ana šarri bēlīya adanniš adanniš Nabu Marduk ana šarri bēlīya likrubu Bel Nabu Belet-balaṭi ṭūb libbi ṭūb šīrāni ana šarri bēlīya liddinu napšalāti qutārī mēʾelī mašqiāti šalāšīšu ana šarri bēlīya ussēbila šumma ussēribu ina pān šarri bēlīya šumma lā ušēribbu lā ūda lā gabri egertī ammar lā šulmu ša šarri bēlīya ašamme šarru bēlī kî mār šarri šūtūni ina x x Nabuʾa illikūni kî ša šarrimma hunṭu ina libbi ēnāte uktīl x x x x x+x Kabti x x x x dilpīšu x x x Marduk-šallim-ahhe x x x x x x x-tu₂ šapil x x x x ina libbi x x x x x ūmâ x x x x x x-tu₂ šapil x Aššur x x+x ina libbi lā uššab dilpê ibašši ana qinniš illakūni issurri šarru bēlī iqabbi mā ūmē ṣarhu ammar ina pān šarri bēlīya mahirūni ina libbi lūšibu Šamaš-šumu-ukin šulmu adanniš adanniš libbu ša šarri bēlīya lū ṭāba issu libbi ūm 22-KAM₂ dāmu ša šatê addan 03 ūmē išatti 03-ma ūmē ša ana bētāni addan Bel Nabu Belet-balaṭi šīru ša Šamaš-šumu-ukin iṭ̣ṭibbi lallika pānī ša šarri bēlīya lāmur kīma šarru bēlī lā iqabbi lashura lallika
