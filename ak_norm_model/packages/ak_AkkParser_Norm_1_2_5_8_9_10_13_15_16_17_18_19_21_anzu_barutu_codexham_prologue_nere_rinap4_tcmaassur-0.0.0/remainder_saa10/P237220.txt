saao/saa10/P237220
ana šar mātāti šarru dannu šar kiššat bēlīšu aradka Marduk-šapik-zeri pagru mīti gulgullu gurruṣu napišti sīqti ša ultu birīt mītūti šarru bēlā izqupannīma ipqidannu ana dinān šarri bēlīya lullik Nabu u Marduk ana bēl šarrāni bēlīya likrubū adû 02 šanāti ṣabtākūma ina puluhti šarri bēlīya kî ittāti damqāti u lā damqāti ibaššû ina šamê ammaru palhākma ana šarri bēlīya ul ašappar enna adû kî aplahu umma ana hīṭīya lā itâri adû ana šarri bēlīya altapra 1 Sagmegar ina šērti iktūn šarrāni nakrūti isallimū šarru ana šarri salīma išappar 1 Gamlu šarūru išši išid kussî šarri dāri 1 Sagmegar ina Zibbati izziz Diglat u Purattu sakīkī imallû sakīku sakīkī nagbu nagbī malû malû nuhšu u hegallu ina māti o ibašši x x x x x x x x x x salīma išappar x x x x x x x x x x x x ibašši x x x x x x x x x x x mēleṣa immar x x x x x x x x x x x ṭāb 1 Nešu kakkabīšu ultappû šarru ašar illiku mimma šumšu x x x x x x x x+x tāhāzu ibašši tāhāzu tāhāzi x x x x x x x x+x-ri nēšu nēšu Šarru namir x x x x x x x x+x-šu-u₂ danānu šar Subarti x x x x x x x nakrūtīšu ina kakki ušamqat x x x x x x x x x x x x x+x āmuru x x x x x+x x x x ina puluhti šarri x x x x+x-ia x+x x x x x x x-e x x x-MEŠ ana kitti x x x x x x x x+x x x altapra adû x x x x+x x x x x x x x x šamallūtā x+x x+x x x x šarru bēlā līmur ina patri ša šarri bēlīya lumūt ina ṣibtēti u bubūtu lā amâti šarru bēlā rēšā liššīma kî ša mītūtu anāku lumūt kî ša balāṭu anāku maṣṣarti kakkabī šamê luṣṣurma kî ittu ibaššû ātamar ana bēl šarrāni bēlīya lušpura dulla ša abīya kalûtu ugdammirma iškāru underrir azzamur ina libbi x x x x+x mīs-pî takperti ēkurri aleʾʾe x x x x+x šīri šalmi marṣi underrir 1 Enūma-Anu-Enlil x x x x altasi kakkabī šamê uṣṣabbi Šumma-izbu x x x x 1 Alandimmû 1 Nigdimdimmû x+x x x x x x x Šumma-ālu-ina-mēlê-šakin altasi x x x x x x x x x x x x almad ina ṣil šarri bēlīya x x x x x x x x x x x x-e-a ugdammir u x x x x x x x x x x x dullu ša abīya aleʾʾe x x x x x x x x x x x+x līpuš x x x x x x x šamallê ša ittīya liginnu x x x x x x x x x ilsû ibašši ina libbišunu x x x x x x x x x x x-aš₂-šu₂ ša ultu Elamti x x x ṭupšarrī kalê āšipī bārî asāni ušaṣbatma ana šarri bēlīya anamdin {1}x x x ša ultu Elamti ībira bārûti ugdammir 1 Enūma-Anu-Enlil ṣâti pānî u šumeri pirišti šamê u erṣeti ileʾʾe ana šarri bēlīya ṭābu {1}x x x x x+x-MEŠ āšipu halqu ša Mat-Aššur šû ana šarri bēlīya ṭābu Sin-ahu-šubši āšipu ana šarri bēlīya ṭābu Marduk-naṣir iškāru kalûtu ugdammir ana šarri bēlīya ṭābu Ningišzida-bel-mati kalûtu ugdammir ana šarri bēlīya ṭābu Ningišzida-iqbi šamallû x+x x kalûtu ugdammir ana šarri bēlīya ṭābu Aqrea halqu ša Mat-Aššur šû pānīšu u rittīšu šaṭrū āšipūtu maʾdiš ileʾʾe ana šarri bēlīya o ṭābu Kudurru halqu ša Mat-Aššur šû bārûti ileʾʾe āšipūtu ṭupšarrūtu iltasi ana šarri bēlīya ṭābu Bel-remanni māršu x x x x x x x x x ana šarri bēlīya ṭābu {1}x x x x x x x x x x bārûti ileʾʾe ana šarri bēlīya ṭābu x x x x+x x x x x x x x x ŠEŠ x x x x x x x x x x x x x ana šarri bēlīya ṭābu {1}x x x x x x x x ana šarri bēlīya ṭābu {1}x x x x x x x x x x x x ileʾʾe x x x x x x x x x x x x-u₂-tu rapašti iltasi ana šarri bēlīya ṭābu Nabu-šumu-iddina māršu x x x x x x x x ana šarri bēlīya ṭābu {1}x x x x x x x x x x šû narê x x x x x x x ana šarri bēlīya ṭābu {1}x x x x x x x x ugdammir šû adi qinnīšu x x x x x x ana šarri bēlīya ṭāb Nabû-kudurri-uṣur māršu kalûtu ileʾʾe ana šarri bēlīya ṭāb La-abaši iškāru āšipūtu ileʾʾe ana šarri bēlīya ṭābu Kudurru bārûti ileʾʾe iškāru Enūma-Anu-Enlil iltasi ana šarri bēlīya ṭābu Ahu-šubši asû maʾdiš ileʾʾe ana šarri bēlīya ṭābu  gimru 20 ummâni lēʾūtu ṣihitti šarri ša ana šarri bēlīya ṭābi pūt ṣihitti šarri bēlīya inaššû ušaṣbatma ana šarri bēlīya anamdin pagru mīti anāku pānī ša šarri bēlīya lūmur u lumūt o
