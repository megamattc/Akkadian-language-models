saao/saa10/P334790
ana šarri bēlīya urdaka Mar-Issar lū šulmu ana šarri bēlīya Nabu u Marduk ana šarri bēlīya likrubu ūmē dārūti ṭūb šīri u hūd libbi ilāni rabiūti ana šarri bēlīya lišruku agû ša Nabu gammur šumu ša šarri bēlīya u šumu ša mār šarri Babili bēlīya ina muhhi šaṭru dullušu epiš x x x x+x-MEŠ x x x x x x ēteli x x x x x x x x x ina pān x x-e x x x x x x x x x x x x x x+x+x x x x x x x x x x x x x x ana šarru bēlī x x x x x x x x ina libbi aškiqê x+x x x x x Muṣur kašdu ina pān šatti šarru bēlī ša-qurbūtu issi šikin ṭēmi u šatammi ša Barsip issapra mā nikkassu ša alpāni immerē ša Nabu epša u yābilī ginê kî ša ina labīri ina bēt marʾē Barsip paqqida yābilī kabrūtu ana Nabu luqarribu rāʾî šulmānu ana šikin ṭēmi u šatammi ittannu adunakanni nikkassu ša alpāni u immerē lā epšu u yābilī ginê lā upaqqidu ina Nisanni šaklalūte niqiāti ša šarri lā eppušu pānī ša rēʾyi-alpāni idaggulu šaklalūtu ša kāribi issu pān bābi usahharūni ina muhhi paššūri ša Nabu ussēliʾu issu libbi šaklulu ša kāribi ša pān Nanaya epišūni asseme mā kalīt imittīšu laššu marʾē Barsip gabbu uttatazzumu mā alpāni immerē ša Nabu pān māti katmu atâ rāʾî ušaphuzu asseme mā issu libbi rabiūti ibašši ša rāʾî issēšu izzizūni ana šikin ṭēmi ša Barsip iqṭibi mā x x x x x x x x idabbubu šarru bēlī lū ūdi issurri ana šarri bēlīya iqabbiʾu mā issu labīri nikkassī lā uppušu issanalliʾu ina libbi tīlti ša hursān ša Burna-Buriaš šar Babili qābi mā hursān rēʾî nikkassī ṭuppūšu ana šarri bēlīya ussēbila rāʾî x x x x x issu bēt Kaldani x x x x x x x x x x-ši qēpu x x x x x x x x x x+x-da ša pîšu x x x x x x x x x x rāʾî iddannu x x x x x x x x x x x+x šulmānu x x x x x x ētaklu issu pān šipṭu x x x x x x aptalah ana šarri bēlīya assapra kî ša muhhi šarri bēlīya u ilānīšu ṭābūni šarru bēlī lēpuš ina Ayari UD x-KAM₂ Belet ša Akkad tuṣṣā ina bēt akīti tuššab x x kibsu maʾdūti ana Akkad illakūni o šarru bēlī lū ūdi u asseme ina Babili mā x x x x x x 05 kalât̄īšu dunqu šû šarru bēlī lū ūdi
