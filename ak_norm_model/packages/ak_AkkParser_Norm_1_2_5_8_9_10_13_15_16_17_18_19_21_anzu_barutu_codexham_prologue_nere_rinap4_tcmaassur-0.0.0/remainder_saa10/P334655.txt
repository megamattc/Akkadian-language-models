saao/saa10/P334655
ana šarri bēlīya urdaka Nabu-naṣir Nabu u Marduk ana šarri bēlīya adanniš adanniš likrubu šulmu adanniš adanniš ana Aššur-mukin-paleya šulmu adanniš adanniš ana Aššur-šarrani-muballissu libbi ša šarri bēlīya lū ṭābšu ina muhhi nēpešī ša šarru bēlī išpurannāšīni dīʾu šipṭu mūtānu ana bēt amēli lā ṭehê ina Kislimi nētapaš ina Ṭebeti murṣu dīʾu ana bēt amēli lā ṭehê u ušburrudāni maʾdūtu nētapaš ina Šabaṭi šuʾillakkāni namburbû lumun kišpī u ša dīʾu šipṭu nētapaš nēpešī ša ina Addari ūm 01-KAM₂ niptarṣa ša ṣalam marʾat Ani ṣalam Namtar ṣalam Latarak ṣalam mūtu ṣalam pūhi amēli ša ṭiṭṭi ṣalam pūhi amēli ša ṭiṭṭi palag kirie ṣalam pūhi amēli ša iškiri 05 Illati marʾat-lipî 07 x+x x x imitti šulpu ṣarpi ša x+x x x x Gula Belet-ṣeri 07 šeʾu ṣarpi 07 šeʾu hurāṣi 07 šeʾu erî 07 šeʾu anniki 07 šeʾu x x+x de e āli ana marʾat-nāri 07 larî bīnu 07 larî gišimmari 07 lahan karāni 07 lahan šikārī 07 lahan zizibī 07 lahan dišpī annīu gabbu nētapaš rēhti nēpešī udīni lā neppaš akī dullu x x x x x ana epāše x x x x x x x šarru bēlī x x x x x x nēpešī x x x
