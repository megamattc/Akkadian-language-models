saao/saa10/P334452
ana šarri bēlīya urdaka Adad-šumu-uṣur lū šulmu ana šarri bēlīya Nabu Marduk ana šarri bēlīya likrubu ša šarru bēlī išpuranni mā ṭābâ mā Aššur-mukin-paleya ana pānīya lēlia mā Sin-perʾu-ukin issēšu lēlia šû issaheʾiš mā lizzizzi parsu issaheʾišma lēlûni Ayaru urhu ṭābu šû ūmēšu ṭābūti maʾda šēp ili tattūah ṭāba adanniš ana elê ina pān šarri bēlīya šarru bēlī amru ša ilāni rabiūti šû ṣillu ša šarri bēlīya ina muhhi gabbi deʾiq šunu lēlûni ina ṣilli ṭābu danqi ša šarri bēlīya lidūlu nēmelšunu šarru bēlī lēmur mār marʾēšunu kî annimma ina pān šarri bēlīya lidūlu ša qabûni ammeu mā ṣil ili amēlu u ṣil amēlê amēlu šarru šû kal muššuli ša ili
