saao/saa10/P334029
ana šarri bēlīya urdaka Nabu-ahhe-eriba lū šulmu ana šarri bēlīya Nabu Marduk ana šarri bēlīya likrubu ša šarru bēlī išpuranni mā ina haramme ina pūtūwa tazzaz mā šumma abatka ibašši mā šupra akê ina pūt šarri bēlīya lā izzaz issi mannimma ahhūr ēninni šakna ana 04 urhi rabbi urhi šarru bēlī ittūṣia akê lā šatrukāku šarru bēlī lā adaggal atâ bēt hirṣī mugirri ša šarri bēlīya ettiqūni atâ lā uhaṣṣan tūra ana dagāli ša šarri bēlīya Bel Nabu ūmāti ša šarri bēlīya lurriku
