saao/saa10/P238052
ana šar mātāti bēlīya aradka Bel-ušezib Bel Nabu u Šamaš ana šarri bēlīya likrubū  uskāru ša Sin ātamar u Šamaš ittapha lū umarriqma ul innammar kî uskāru šû kî ūm 15-KAM₂ innammar u kî ūm 16-KAM₂ innammaru lumnu šû ina muhhi Mannaya šû ašar nakri ina muhhi mātu itebbû mātu lumnu annâ izabbil enna emūqa ša šarri bēlīya ina muhhi Mannaya kî itbû bīranāti iṣṣabat ālāni iltalal hubut ṣēri ihtabat utâru ukammarma šitti māti išallal emūqu ša šarri bēlīya ana nakri lā uṣṣi nakutma šaddaqad ša 05 arhāni ūm 15-KAM₂ Sin itti Šamaš innammar Ṣidanu ul izbilū ālu ul napīli nišīšu ul ukaššidunê enna Mannaya kî pî annimma ālānīšu iššallalū nišīšu ihhabbatū u šû ina ēkallīšu ūtassar adi ana qātē šarri bēlīya immannû libbu ša šarri bēlīya danniš danniš lū hadi nakarka takamme ayābīka takaššad u šanāti maʾdātu qāt Bel ina Babili taṣabbat 1 Sin ul innamirma uskāru innamir nukurātu ina māti ibaššâ nišīšu ša šar Mannaya inakkirūšūma ana ardē ša šarri iturrū ūm 15-KAM₂ Sin u Šamaš itti ahāmeš innammarū nakru dannu kakkīšu ana māti inaššâ bāb ālīka nakru inaqqar adû emūqa ša šarri bēlīya kakkīšu ana Mannaya ittašu u āl šarrūtīšu inaqqar mimma ina libbi ittāti agâ ina muhhi šarri bēlīya u mātīšu yānu  adû 04 šībūti mārē banê ša Nippur nēsekkē ša Enlil akanna ina Nina šunu bēl šarrāni lišʾalšunūti ina muhhi mīnî parak Nippur parakku labīru ša ultu ūmē rūqūtu epšu Šumu-iddina šandabakka issuhma ašaršu ušenni u namburbû ina muhhi īpuš {1}x x x x mār šandabakki ša akannu kalû ina šēpē ša {d}x x x 04 manê hurāṣi u minû ṣibûta ša Mat-Akkadi x x x x ušeglaššu u šû ana Sasiya {1}{d}x-x+x-ŠEŠ u Ṣillaya inamdin mindēma amat dunqāta ša Šumu-iddina iqabbû ana šarri bēlīya lū medi ina ūmu agâ sīhi epšu ina pān šarri kapdu ana pānātuššu o u Šumu-iddina ahīšu ultēbil šarru abūka 10 šanāti ina muhhi šandabakkūti ultētiq enna ina šatti 03 šandabakkī x x x x šarru bēlā lū dāru Šarru-lu-daru Miṣiraya bēl ṭābti ša Bel-eṭir pīhatu ša HAR bēl ṭābti ša Sasiya itti bēl sīhi ša Šumu-iddina ušadbabû šarru ina muhhi gabbišunu lū putqudu u agâ šû ša issuhu ašaršu ušennûma u namburbû ina muhhi īpušu ul akkāʾya iqbi umma ittāti ša lemnu la muhhīya lušētiq ana x x x-li-ka kūmu ana ēkalli ša šarri lillikā x x+x+x-ih adû mimma ša ina libbi uzni ša šarri naskūma x+x x x+x ušatlimūš ēkalli ša šarri lū hadi u ittāti x x x+x ṭēmu x x x x x x x x Lugalkuršarri šar Šumeru x x x x x+x x x x Enlil iqtabi umma šarru rabû x x x x x x x x ša ina x x x pîšu šarru ina libbīšu ana x x x x x rabû ana pāni ša šarri kî qabû x x x x x adi tībê x x x idkûma namburbû x x+x x x kî ippušu iltēn bibli ša šarri liddûšu ana x x x-ku-u-ni šandabakki annû ana mīnî kî šarru bēlā zēru ša Bit-Yakin ša Bit-Amukanu ša Bit-Dakkuru u ša HAR bīt abānu gabbi ubaʾʾû ša 01-me sīsê ultazzizū ina muhhi šarrūtu idabbub ilāni rabûti ana Bel iqtabû umma šušqû u šušpulu šî lū qātukka Marduk ša nišī atta Bel akī šīmāti x x x x tašīlātīka iltēm akī ša Bel mahru šarru bēlā līpuš šaqû šuppil u šapli šušqi x x x x+x x-ru-u₂ ba-a u šapli qāti x x x x x x x+x enna iltēn ina libbi šarrākāti lišēṣû x x x x x-u₂-šu₂ itti libbīšu ul idabbub x x x x x x-kin bīt abīya šû ibaššû šarrūtu la libbi ušellê u puluhti ša šarri x x x x u₂ bi bu x x šarru abūka Zer-kitti-lišir ina muhhi šarrūtu u mah har pu-tu₂ iqbi lēʾû hassi u putqudu atta akī ša šarru ileʾʾû līpuš
