saao/saa10/P237270
ana šar mātāti bēlīya aradka Kudurru Aššur Šamaš Bel u Nabu ana šar mātāti bēlīya likrubū ultu muhhi ūmu ša šarru bēlā ušeglanni ṣabtāk u ašbāk ūmussu ana šarri bēlīya uṣalla Nabu-killanni rab šāqê rab kaṣir kî išpuraššu iptaṭaranni ittīšu kî alliku iqabbâ umma ṭupšarrūti taleʾʾe x x x x iqabbâ umma ṭupšarrūtu taleʾʾe ina libbi Arahsamni Nabu-killanni kî ībukanni ina Bit-Bel-Harran ultezziʾanni rab kaṣir kî uṣṣâ ana pānīšu ana libbi bīt elīti ultēlanni mamma yānu ina pānīšu alla rab kaṣir rab bīti ša-muhhi-bītānu u rab šāqê u ša-muhhi-āli ana pānīšu irrub u uṣṣi kussû kî issukūnu kî ūšibu karānu ašatti adi Šamaš irbû kussûwa kî uqarribu itti iškārīšu ša Bit-Nušku iqabbâ umma bārûtu taleʾʾe ušarʾimmanni x+x x x x x x x x x šî aqabbakka umma šarru indūnanni adi ina libbāt ana pānīka ušezzizu umma alikma bārûti ana tarṣi Šamaš biri rab ša-rēši šarrūtu inaššî ana libbi bīt elīti šanīti mê artamuk ebbūti attaši rab kaṣir 02 maški šamna kî ušēlâ ētepuš aqtabaššu umma šarrūtu inašši ultu muhhīšu aqbaššu umma rab ša-rēši šarrūtu inašši ina šanî ūmu šappāti ša karāni ana tarṣi x x x Baniti ittaqû x x x x+x ana maṭî Šamaš nigûtu ētepšū ultu agâ iqabbâ umma ina bīt abīka ušēribka x x x x x x-bi-ma šarrūtu ša Mat-Akkadi gabbu inamdakka ilāni ša šarri bēlīya kî bārûtu ša īpušu alla šāru mehû šû ultu libbīya adabbub umma lā idūkanni enna adû ana šarri altapra umma šarru bēlā lā išemmēma lā idūkanni x x x x x x pānimma kî ipruṣanni x x x x x x x x šarru indūnanni x x x x x x x x altapra x x x x x x x x x+x āmuru x x x x x x x x x x+x-bi u₂-zu-x x x x x x x x x x x x
