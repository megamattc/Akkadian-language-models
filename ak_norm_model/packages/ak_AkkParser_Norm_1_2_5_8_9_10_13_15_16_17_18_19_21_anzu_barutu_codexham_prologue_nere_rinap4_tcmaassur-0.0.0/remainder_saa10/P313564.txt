saao/saa10/P313564
x x x x ši lū tashup ūmu ana ūmi urhu ana urhi šattu ana šatti ulṣu bāltu hidûtu mēlulu u nummur kabatti ana šarri bēlīya lū taqīš pallišu ša šarru abūka ugallibūni ina bēt rinki errab u ina pān ṣalmāni issēniš šarru abūka iptiqissu ūmâ ina libbi Eluli mēte māršu hurdu ibašši didibû šû issi pērte izzaz ūmâ šumma mahir ina pān šarri bēlīya lugallibūš šarru bēlī ūda kî ūmāte ša dulli šināni ina muhhi šû ana šarri bēlīya ussahkim u sangû ina Bet-Uraš lā gallub maṣṣartu ša sangî šî ina labīri sangāni ša šarrāni abbēka upaqqidūni šumma ahhēšu ina Bet-Uraš issēšu ittalku sangû šaniu {LU₂}x x x x x x
