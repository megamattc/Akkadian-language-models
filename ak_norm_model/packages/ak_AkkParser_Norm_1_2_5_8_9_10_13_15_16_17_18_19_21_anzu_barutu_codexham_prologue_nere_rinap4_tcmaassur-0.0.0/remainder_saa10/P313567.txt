saao/saa10/P313567
ana šarri bēlīya urdaka Marduk-šakin-šumi lū šulmu ana šarri bēlīya Nabu u Marduk ana šarri bēlīya likrubu ina muhhi ša šarru bēlī išpuranni mā annītû šî kettu ša issi šarri bēlīšu lā kēnūni Bel u Nabu ilānīka ina qātīšu lubaʾʾiʾu x x x issu haramme x x x addalah x x x x+x-ti-šu₂ lā āmur issurri šarru bēlī ētamar anāku mīnu laqbi kettu anāku pūtuhu anašši šumma lā dunqu ša adanniš šūtūni šumma šarru bēlī ṣahittušu lā ikšud u šumma bēt hūlšūni ina šulme u ṭūb libbi lā illik atâ kî annimma šinīšu šalāšīšu bēt lū ša izbi lū ša memmēni ina pānītimma šarru bēlī ana urdīšu išʾalūni lū dunqu lū lumnu issu pān šarrê bēlīya uptazzir x x x+x ina dātūwa
