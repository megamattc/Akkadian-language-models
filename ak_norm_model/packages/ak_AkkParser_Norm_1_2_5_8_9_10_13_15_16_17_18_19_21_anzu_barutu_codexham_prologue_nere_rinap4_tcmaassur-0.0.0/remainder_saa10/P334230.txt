saao/saa10/P334230
ana šarri bēlīya urdaka Balasi lū šulmu ana šarri bēlīya Nabu Marduk ana šarri bēlīya likrubu ina muhhi mār šarri ša šarru bēlī išpuranni mā iqṭibûni mā ūm 01-KAM₂ bābu lā uṣṣa ūm 02-KAM₂ šû ina libbi qābi ina muhhi ūm 01-KAM₂ ūm 04-KAM₂ ša šarru bēlī išpuranni mā ayu išlim kīlallē šalmūti šunu ūm 04-KAM₂ ūmu eššu niqabbaššu eššēš ūmu eššu kî kaqqad urhi epeš ṭāba ša iqbûni ana šarri mā ūm 01-KAM₂ bābu lā uṣṣa mār šarri ūmâ ina bābê ša qanni uṣṣa šarru mā mār šarri ina pānīya lēruba erābu ina libbi uṣê mīnu qurbu ina muhhi Aššur-mukin-paleya ša šarru bēlī iqbûni ūm 04-KAM₂ ṭāba lillika Šihṭu mār šarri šû baʾil šarūri nāši issu pān mīni lā illaka Sin ina urhi annīe ūmu ussallim
