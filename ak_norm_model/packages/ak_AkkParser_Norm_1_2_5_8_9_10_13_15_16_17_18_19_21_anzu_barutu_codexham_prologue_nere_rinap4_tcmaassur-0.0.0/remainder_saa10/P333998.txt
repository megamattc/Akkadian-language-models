saao/saa10/P333998
ana šarri bēlīya urdaka Akkullanu lū šulmu ana šarri bēlīya Nabu u Marduk ana šarri bēlīya likrubu ina muhhi ṣalam pūhi ša šarru bēlī ana urdīšu išpuranni mā issu libbi ūm 14-KAM₂ ša Taʾuzi adi ūm 05-KAM₂ ša Abi ina libbi Akkadi ittūšib pūt mīni kî annî eppušu u atâ ina libbi Akkadi ušēšibu ina libbi bēt abīka bēt atta kammusākāni lū eppušu lumunka lū išši atâ atta u atâ lumnu ša Mat-Akkadi ina muhhi abetê annīti iqṭibūnikka mā abūka ina libbi ušēšib siliāte šina atâ kî annî šarru lā iqbaššunu mā ša abīya lumunšu ina issēt batte iyû ina batti šanītimma šû lumnu ša Mat-Aššur u Mat-Akkadi lā x x x x x kīma ittu ša Mat-Aššur tattalka annāka lēpušu kīma ittu ša Mat-Akkadi tattalka ammākamma lēpušu ūmâ šarru Mat-Akkadi šulmu x x x x x x atta ahhūr x x x x x x x x x x a-x+x x x x x x x x x x x x x x+x x x x x x x x x x x x x x ši-x x x x x x x x x x x x x x+x x x x x x x x x x x x x x x x x x x x lā x+x x x x x x x x x x x x tašpura x x x x issurri šarru iqabbi mā mīnu pūhu iškāru šūtu ina libbi attalî annīe ša Nisanni iqṭibi 1 ina attalî Sagmegar izziz ana šarri šulmu kīmu šarri kabta ēdâ imât šarru bēlī uznu issakâna udīna urhu ūmāti lā illāka sartennušu mēte ūmâ šanuttēšu namburbāšu šarru ētapaš ikkû ina mate ibašši tēpuš kīma anāku ūmâ ana šarri bēlīya lā aqbi ina šiāri šarru ana urdīšu lā iqabbî mā urdu ša abīya atta atâ lā tamlikanni lā tušahkimanni u šūtu anāku dibbīmma annūte issu libbīya uttassiq muk ina pān šarri adabbub ina muhhi abāki ša lumni ša Subarti anāku ina pānīti lū ūm 12-KAM₂ ša Taʾuzi dibbī annūte ana šarri bēlīya assapra ūm 08-KAM₂ ša Abi gabrû ātamar atâ šarru bēlī šulmu u libbu ša šarri ṭāb šû šarru bēlī ana urdīšu lišpura
