saao/saa15/P334606
ana šarri bēlīya urdaka Il-yadaʾ lū šulmu ana šarri bēlīya šulmu ana mātī u bīrāte ša šarri bēlīya libbu ša šarri bēlīya lū ṭābšu rabiūti bīrtu ša Minuʾ ētapšu o 01 līmu imārī kurummāti issu libbi bīrti ša Luhutaya intathu ina libbi iktarru anāku 10 imārī ṭābtu 16 me x x kudimme 30 šappāte ša šamni 18 šappāte ša napṭi 30 qassāti 20 līmu šiltāhī x x-li-ti 10 līmu šurdī 01 mē x x u₂ 02 bilāt {SIG₂}x 03 bilāt šunagāte ša x x-MEŠ ina libbi assakan bēl piqittēya 01 mē Ituʾaya issīšu issīšu issi Qurmuraya ša ēkalli ina libbi aptiqiddi rabiūti Yazapu iktadru igdamru ūm 11-KAM₂ issu libbi Minuʾ uttammešu ina muhhi piāti ša Pati-Illil ittalku bīrtu ina libbi eppušu 10 Qurmurayea 20 Ituʾayea issišunu ittalku ana libbi x-ru-bu maʾdu x x x ina libbi mā ap-ta-x x x x x ina Minuʾ x x x x x ammar ina libbi x x x x zarʾē ina libbi erraš harammāma unammaš ana Dur-Kurigalzi ana maṣṣartīya allak
