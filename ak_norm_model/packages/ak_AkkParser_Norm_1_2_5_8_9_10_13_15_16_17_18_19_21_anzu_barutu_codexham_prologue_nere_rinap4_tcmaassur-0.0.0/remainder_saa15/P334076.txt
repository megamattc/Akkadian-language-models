saao/saa15/P334076
ana šarri bēlīya urdaka Mannu-ki-Ninua lū šulmu ana šarri bēlīya šulmu ana māti ša šarri bēlīya Mataya ša battebattēni nēhu u anēnu dullinni neppaš ša šarru bēlī išpuranni mā ina irti Šarru-emuranni alik mā mār Ludu ipaqqidakka mā zār amēlūtu lū lā emmaršu adu ana Kar-Šarrukin tušerrabušūni adu libbi nērebi ina irtīšu attalak mār Ludu iptaqda memmēni lā ēmuršu adu ana Kar-Šarrukin ušēribušūni u ša šarru bēlī išpuranni mā ina muhhi Ludu šupru mā issu ēkalli ina muhhi issaprūni irtuʾubūni mā x x x x x x x x x x x x x x x x x+x x+x x x x x x x ina Kimar kurru šu-x x x gabbu nēhu dullaššunu eppušu ina muhhi nišē ša {1}x+x x x ša šarru bēlī išpuranni assapra ina muhhi mār Irtukkanu šumma nišē ussēbila ina muhhi šarri bēlīya ušebbalaššunu ulâ mīni šītīni ana šarri bēlīya ašappāra ina muhhi ebūri ša šarru bēlī išpuranni mā mīni šītīni atâ lā tašpura ebūru puruʾ kannu mahiṣ adanniš daʾīqi MU u zunnī kupû a-x kayamānu izannunnu
