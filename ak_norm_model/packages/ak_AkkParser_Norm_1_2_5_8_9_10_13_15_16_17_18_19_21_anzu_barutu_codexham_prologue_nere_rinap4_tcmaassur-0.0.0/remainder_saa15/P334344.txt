saao/saa15/P334344
ana šarri bēlīya urdaka Il-yadaʾ lū šulmu ana šarri bēlīya šulmu ana mātī bīrāte ša šarri bēlīya libbu ša šarri bēlīya lū ṭābšu ša šarru bēlī išpuranni mā urhāni annūti 02 nahrīdi maṣṣartāka lū dannat adi bēt anāku allakanni ṣābāni sissê ina nagî ša šarri bēlīya ana maṣṣarti kî ahāmeš sadru izzazzu anāku kayamānu ina muhhi maṣṣartīya adūal ilāni ša šarri bēlīya šulmu issaknu issu bēt šarru bēlī ana māt nakiri illikūni tībī nakri menimmēni laššu šulmu adanniš ana nagî ša šarri bēlīya issu muhhi mušašnīti ša šarru bēlī o išpuranni o mā nahrīdi atâ pilku namarku nārī ša iṣbatni lā igmuru lā ihriʾû siman o zarʾē arāši issibnu iktabsu ṣābāni urtammi nārīšunu ihtiriʾû issibnu x x-šu₂-nu ussahhiru ina libbi itturdu pilkašūnu ša lā igmarūni upassuku igammur titurrušu epiš gamir kīma nāru passuku gamir harammāma ina muhhi Aššur-belu-taqqin ašappar muk alka mušašnītu nipti šumma pānīšu mahir illak nipatti laššu mā ana siman zarʾē arāši pān takṣiāti nipti u mê ina Turnu adanniš maʾdu ana Dur-Šarrukku illuku issu pān mê ša maʾdūni ṣābānīšu ina muhhi piāti ša nāri ana yānumeš lā illûni ṭēmu ša Marduk-apla-iddina issuhur ina mātīšu šû
