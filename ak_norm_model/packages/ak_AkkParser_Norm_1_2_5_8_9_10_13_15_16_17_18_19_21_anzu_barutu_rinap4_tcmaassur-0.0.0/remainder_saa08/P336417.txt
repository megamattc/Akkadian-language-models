saao/saa08/P336417
1 Sin ina lā simānīšu uhhirāma lā innamir tebê āl kiššati  ūm 15-KAM₂ irabbīma ūm 16-KAM₂ itti Šamaš innammarma  1 Ṣalbatanu bibbu issanahhur šeʾi iqqir 1 Aribu harrān Šamaš ikšud mahīru iṣehhir mahīru šanīš rigmu išakkan  annūti dibbī ana Mat-Akkadi Ṣalbatanu erbe ubāni issu pān Kayamani pāte lā iṭhi ina muhhi lā ikšud attasha mīnu hiṭṭu namburbašu lū epiš  1 Sin ūm 16-KAM₂ innamir šar Subarti idanninma māhira lā irašši  1 Sin tarbāṣu ilmīma bibbu ina libbīšu izziz habbātu innandarū 1 Sin tarbāṣu ilmīma Ṣalbatanu ina libbīšu izziz halāq būli nammaššê ṣēri gurru iṣehhir mērešu suluppī lā iššer Mat-Amurri iṣehhir 1 Sin tarbāṣu ilmīma Iku ina libbīšu izziz nušurrû šeʾi  Iku Širʾu ša Balasi Ṣalbatanu issu libbi annīe ipatti illak ina pān Kayamani Sin ina Nisanni ūmu ušallam
