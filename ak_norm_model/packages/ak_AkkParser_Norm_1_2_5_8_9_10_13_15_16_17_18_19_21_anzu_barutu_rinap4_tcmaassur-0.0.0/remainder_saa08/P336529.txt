saao/saa08/P336529
Ṣalbatanu Alluttu iktašad ina libbīšu ētarab maṣṣartu attaṣar lā innemid lā izziz šapal iltapat illak uṣṣumma rēhe ana amāri kīma ittūṣi piširšu ana šarri bēlīya ašappāra  issurri memmēni ana šarri bēlīya išappar mā 1 Šanumma ana Allutti iṭhi rubû imât kīma ittemmid ittitiz šūtu ilappat lumnu ša Mat-Akkadi šû o  issurri memmēni ana šarri bēlīya išappāra mā 1 bibbu ina qabli tīb šāri i-x x šar Subarti imât šumu annīu siliāte šūtu šarru bēlī ina muhhi libbīšu lā išakkanšu  mūšu annīu Adad rigimšu ittidi  1 ina Abi Adad rigimšu iddi ūmu īrup šamû iznun birqu ibriq mīlī ina nagbi umtaṭṭû 1 ina ūme lā erpi Adad issi daʾummatu bubūtu ina māti ibašši  ša Akkullani
