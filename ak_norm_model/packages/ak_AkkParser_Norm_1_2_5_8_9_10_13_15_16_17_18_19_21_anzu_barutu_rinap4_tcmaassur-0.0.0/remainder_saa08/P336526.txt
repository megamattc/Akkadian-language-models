saao/saa08/P336526
Ṣalbatanu ina Taʾuzi ittammar unnut  1 Ṣalbatanu ina Taʾuzi innamir mayāl qurādī urappaš Ṣalbatanu ana mūtāni qābi 1 Ṣalbatanu ina šadî izziz tibût Subarti u Kašši ana māti 1 Ṣalbatanu ummuliš ippuhamma šarūršu aruq šar Elamti imât 1 Nergal ina tāmartīšu ṣuhhur u peṣû šakin kīma kakkabī šamê maʾdiš ummul ana Mat-Akkadi rēmu irašši ahi ummānīya illakma ummān nakri idâk māta uṣarramū ikaššad ummāni nakri ina pān ummānīya lā izzazzū būl Mat-Akkadi ina ṣēri pargāniš irabbiṣū šamaššammē suluppī iššer 1 bibbu ana Anzi isniq sīsê imattū lā isniq ina muhhi lā qurbu 1 Ṣalbatanu ūtannatma damiq ibʾilma ahītu 1 Ṣalbatanu arki Šulpaʾe illak šattu šuātu damqat ša Bulluṭu
