saao/saa16/P334033
ana šarri bēlīya urdaka Bel-iqiša Nabu Marduk ana šarri bēlīya likrubu šaddaqdiš ina Tarninu 02 urāt ša sissê šarru bēlī issu šapal x x+x-a ša-rēšāni ša x x x x ana urdīšu ittidin ina muhhi masenni x x x ekkala issi {1}{d}PA-x x ṭupšarru ša rab bēti addabub muk kissutu pānītu ana sissê dīn qulālēya issakan u iqabbia mā anāku issu bētanni aparraska u issu bēt šarru bēlī ina bēt bēlēya ipqiddannīni ina muhhi memmēni ina bēt bēlēya lā šalṭāk u issi ṭupšarru ša qātēya addubūbu ina muhhi duākīya idabbub bēt bēlēya gabbi ikterik šapluš issakan šulmānāte uzzāzi idūkanni ak annîmma šulmānāte ittidin ṭupšarru ša ina pānātūwa ittasha šarru bēlī lū ūda
