saao/saa16/P334225
ana šarri bēlīya urdaka Marduk-šarru-uṣur lū šulmu ana šarri bēlīya Nabu u Marduk ana šarri bēlīya likrubu urdu ša marṣašunni bēlēšu imahhar anāku marṣa šarru bēlī attahar šarru bēlī lipqidanni nikkassīya issi ṭupšarrī luppišu ṭupšarrī issu qātē šarri uhtalliqūni annurig ištu bēt šarru bēlī ipqidannīni issi bētīya ēkallu apallah ana lā ēpiše ina pān šarri bēlīya lā atūr šarru bēlī ūdi x annurig lā x x x x šarru bēlī akī ša ilaʾʾûni lēpuš 31 bilāt ṭību kitê 80 bilāt šāptu sāntu māti 07 bilāt šāptu ṣalimtu māti 30 bilāt gabû 10 bilāt nitiru gimru 01 mē 58 bilāt šarru bēlī lišʾal 01 manû 1/2 manû issu libbi memmēni lā iddina
