saao/saa16/P314339
abat šarri ana {1}x-li-i šulmu ayāši libbaka lū ṭābka annurig Ah-abu ina muhhīka illaka arhiš harrāni ina šēpēšu o šukun kuzippīya kuzippī ša 02 marʾēya šāptu x x x šamaššammī karānu mithurru kūdinī gammalī dīnaššu 20 manê ṣarpi x issu pān Si-abu surha kunāšāti kurummāti kibāti ishunnāti kî mahīri munu ana ṣehrīšu dīni egertu iṣṣa ṣa muruq yābilī ašur šupuhrī kurru x x+x+x adrī ša nukaribbī amur ina libbi lēʾi šuṭur ina qātē Amurri šēbila Ah-abu ikkārāti rāʾî nukaribbī issīšu lūbilanni nikkassīšunu luppišu kurummāti ša ina pūhi tadinanni purus šupra anāku ina qātē bēl piqittēya lubaʾʾi issu pān nišēya isappiqa atta qālāka ana mīnimma La-qepu ēpuš muk amēli kabsu raddīu šû tarbāṣāti anšu makiu tu-x+x atta ina libbi ṭātēka tassakan ṣad mannumma lū lā isammâ lū lā ipparrīhi ti-x-ka lā emmar ina kaprāti lū x x x ikkārāti amur x x x x+x x ša māti pathatūni x x x rāʾî libbu šaškin x x dullakunu epša anāku x x x x x šarri amahhar x x x ni su tu₂ ma u Harranu allaka ilānīya apallah rēš bētīya anašši ina muhhi issāti ammāte ša x x+x-ni ašpurakkannīni x x x x ʾa x tātamāra x x x x x x-ra ina bēti o x x x x x x-bi mā x x x x x x x alkāni
