saao/saa16/P334131
ana šarri bēlīya urdaka Ubru-Nabu lū šulmu ana šarri bēlīya Bel Nabu Issar ša Ninua Issar ša Bet-Kidimuri ana šarri bēlīya adanniš adanniš likrubu ṭūb libbi ṭūb šīrāni ana šarri bēlīya liddinu šulmu ana maṣṣarāti ša šarri bēlīya Šummu-ilu mār Aramiš-šar-ilani mušarkis abat šarri ina pānīya izzakar mā abūwa ina māt nakiri mēti mā 50 ṣābāni ša qātīšu 12 sissê ina qātēšunu iṣṣabtūni ittalkūni ina battibatti ša Ninua kammusu mā anāku aqṭibâššunu mā abūwa lū mēti maṣṣartu ša šarri atâ turammea tallikanni ūmâ annurig ina pān šarri bēlīya ussēbilaššu šarru bēlī lišʾalšu kî ša abutūni ana šarri bēlīya liqbi tankāru šû Gargamisaya urdānīšu iddūkuš issēn ina libbišunu lā ušēzib nuṣṣabbit kidinnu ša Mullissu ša Belet-Kidimuri ša ummāti ša irâmakkāni ana šarri bēlīya ussēbila ina muhhi Sippar šarru bēlī lihhirid nipšah šulmu šarri bēlīya lašme alimma mīni
