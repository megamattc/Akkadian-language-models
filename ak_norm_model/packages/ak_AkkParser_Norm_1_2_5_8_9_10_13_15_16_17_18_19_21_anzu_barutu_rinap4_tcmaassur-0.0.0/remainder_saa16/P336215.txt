saao/saa16/P336215
ana šarri bēlīya urdaka Šamaš-šumu-ukin lū šulmu ana šarri bēlīya Nabu u Marduk ana šarri bēlīya likrubu Šaridu Nabu-ahhe-ereš mar-Babili Bel-iddina mar-Barsip egertu issaprūni mā adê šarru ina muhhīka issēni issakan mā mīni ša tašammâni ana bēlīkunu taqabbia mā ūmâ Bel-eṭir Šamaš-zeru-iqiša ṭēmu ša šarru iškanūšanūni urtammiu ša ramanīšunu eppuš Aplaya ša šarru išpuršūni mā alik parakkī ina Babili kurru issišunu pî issakan kakkibī emmuru puhādāni inakkisu ina muhhi šarri bēlīni mār šarri Babili lā iqabbi mā Aplaya udēšu bārû Bel-eṭir Šamaš-zeru-iqiša ṭupšar enūma Anu Enlil šunu mūšu kalla ūmu šamê idaggul u nišē ša ana Aššur-nadin-šumi iṣbatūni ana Elamti iddinūni uptahhiršunu adê issišunu issakan ina Sagmegar Šukudu uttammešunu ūmâ nisseme ana mār šarri Babili niqṭibi Urdu-Nabu egertu ana Bel-eṭir ana Šamaš-zeru-iqiša issapra mā masennu ša illikanni mā ša lā šarri ittalka mā ina muhhi pîya qallilaššu Sulaya ahūni ina muhhi abat šarri ina ēkal māšarti Ninu ṣabit
