saao/saa16/P334666
ana šar mātāti bēlīya urdaka Itti-Šamaš-balaṭu lū šulmu ana bēlī šarrāni bēlīya Aššur Sin Šamaš Bel Nabu Nergal Issar ša Ninua Issar Bet-Kidmurra Issar ša Arbail ūmu arkūti šanāti dārāte ṭūb libbi ṭūb šīri hudû libbi ana šarri bēlīya liddinu issu bēt Šamaš inappahannu adū irabbûnu ina sapal šēpē ša šarri bēlīya ussakniš mātu bēt šarru bēlī iškunīni agē ša epsatūni šarru bēlī ūdu Ikkilu lā urammu eleppāti ina kāru ša šarri bēlīya lā ellāni u kāru gabbi ana pānīšu ussahhir ša ana pānīšu illakanni hūlu ina šēpēšu išakkan ša ana kāru ša Mat-Aššur illāni idūak eleppušu upaṣṣi mā ištu libbi ēkalli issaparūni o mā ša ṭābakanni epušma o Il-maʾadi iqabbûniššu 01 Ṣimirraya šû šû ana Mat-Aššur illak illaka mīni ša abatūni mīni ša ṭēmūni iharraṣi illaka iqabbâššu issurru šarru bēlī iqabbi mā atâ lā taṣbatsi ina pānīšu šû palhāk ša lā šarri bēlīya lā aṣabbatsi šarru bēlī lū ūdu maʾdūti ina manzāza pāni ša šarri bēlīya ša ṣarpu ana bēti annî iddinūnu šunu issi tankarāni ina battatāya upallahūni anāku ana muhhi šarri bēlīya takkulāk 01 šiqlu 1/2 šiqlu ana memmēni lā addan ana šarri bēlīya addan šarru bēlī lū ūdu kalbi mēti anāku ina līmu mūtāni šarru bēlī ubtalliṭanni šarru ilāya u šarru dumāqī šēzibanni u lū lā amūat sārī ina libbi ēkalli ša šarri bēlīya lū ūda x x libbi ēkalli ša šarri bēlīya luzaʾʾin ilāni ša šamê u ša kaqqiri ana šarri bēlīya likrubu x x x libbi ha ʾa ti u₃
