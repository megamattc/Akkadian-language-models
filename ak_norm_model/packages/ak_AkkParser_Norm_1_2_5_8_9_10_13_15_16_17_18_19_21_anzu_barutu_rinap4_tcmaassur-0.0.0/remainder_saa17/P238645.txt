saao/saa17/P238645
x x x x+x x x x x x x x-i šarru x x x x x x x-su-u₂ ana x x x x x hīṭušunu šarru uzzakkišunūti karṣīya mala ina ēkalli innaklū ša išmû mimmu ina libbi ul ahṭû ennāma lū hīṭūwa abbūtā bēlī liṣbatma šarru luzakkannīma lullikamma šēpē ša šarri u ša bēlīya luššiq ardānūti ša šarri u ša bēlīya lūpuš u ina pān Bel Nabu u Zarpanitu lū kāribu ša šarri u ša bēlīya anāku ṣābē ša rēssu ultu Elamti ša karṣīya ana šarri īkulū ayamma ul umaššar inanna kî pî šarri lā illakūma ina qātē šarri lā ušellûinni bēlī lā ihiṭṭēma dibbīya ina ēkalli lā ubbaʾaš ina pî šarri bēlīya liqqabīma ina ēkalli ša šarri lā addallah u šarru itti ardēšu limnannīma idāti ša ardānūti ša šarri ina muhhīya tabbašīma ina pān Babilaya ahhēya lā ašaṭṭīma rēšīya lā išappila iltēt idāti ša šarri lūmurma ana muhhi nirhuṣma
