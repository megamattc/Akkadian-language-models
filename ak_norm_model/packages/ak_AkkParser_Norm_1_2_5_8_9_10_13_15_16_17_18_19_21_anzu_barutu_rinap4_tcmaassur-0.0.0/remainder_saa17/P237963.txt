saao/saa17/P237963
aradka ana dinān sukkallu bēlīya lullik Nabu u Marduk ana bēlīya likrubū ummā ana bēlīyāma bēlī lā iqabbi umma minamma ina matimma ṭēnšu lā ašmi u šipirtašu lā āmur ultu šatti šitta ṣabtāku u enna ša appaṭru ṭemā ul aṣbat kî appaṭru Bel u Nabu ana balāṭ napšāti ša šarri bēlīya u ša sukkallu uṣalli umma ina mati šarru bēlā illakamma kidinnūti ša Babili išakkan ūmussu Babilaya gabbi rahṣū enna ina mati šaknu ultu Bit-Dakkuri ūṣī Babili gabbi iptalhū umma ana qātē kalbāni muššurāni ana mēni Babili gabbi qātēšunu ana bēlīya idekkû u bēlī sakit ša Marduk iddaššumma mimmûšu ittabšû šulmāni babbanû ana Bel inamdin šulmāni ša inamdinu kî Babilay kî ina pān Bel banû ana mēni Babili ihhappi u bēlī sakit Šamaš u Marduk ana abbūt ša Mat-Aššur iltaknūka šarru šukpidma lillikamma Babili ana Marduk luzakki šumkunu ana dārāti ina Esaggil u Ezida liškun
