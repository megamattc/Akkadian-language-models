saao/saa21/P425722
ana šarri bēlīya urdaka Bel-iqiša lū šulmu ana šarri bēlīya Nabu u Marduk ana šarri bēlīya likrubu issu rēši ša šarru iṣbatannīni mīnu hīṭāya ina pān šarri ša šarru bēli išpuranni mā libbaka ittūʾāha iyû hīṭāya 0 ina pān šarri laššu 0 anāku annāka 0 kammusāka x x x 0 ana {URU}DUMU-ub-x x ana {URU}x x x x x ana x x x x x x {LU₂}x x x x x x x x ina pān x+x x x x x šēpē ša šarri bēlīya attišiq ūmâ ina dāt gabbi 0 attuqta 0 Bel Nabu Zarpanitu ilānīka lū ūdû šumma hīṭāya ina pān šarri ibaššûni šarru bēli iṣṣabtanni ina bubūte amūat Bel Nabu ilānīka šumma 09 ūmāti kusāpī ākulūni šipirāte ša šarru bēli išpuranni issu bēt ṣabtākūni lā ak annīe ana šarri bēlīya ašpura mā šumma ina hursān lallik šumma kalappu lantūhu šumma hīṭāya ina pān šarri bēlīya ibaššûni
