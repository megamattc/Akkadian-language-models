saao/saa10/P334645
ana šarri bēlīya urdaka Marduk-šakin-šumi lū šulmu ana šarri bēlīya Nabu u Marduk ana šarri bēlīya likrubu Aššur Sin Šamaš Bel Nabu Nergal Issar ša Ninua Issar ša Arbail balāṭu šalāmu hūd libbi ṭūb šīri u dūr ūmē ana šarri bēlīya libbiu šībūtu littūtu ana šarri bēlīya lušabbiu ina muhhi darê ša šatti ša šarru iqbûni mā Elulu nidri abutu kunnāta šarru bēlī ina muhhi lū dāʾir šarru bēlī ūda ūm 07-KAM₂ ša Tašriti Bel illabbiš ūm 08-KAM₂ bābu pāti kî ša Nisanni Bel ana hūli unammušu parṣī ša Deri kî annimma eppušu kettu mīnu šītīni šarru bēlī liprus lišpura Marduk-šarru-uṣurma ša-qurbūtu amēlu taklu ummuru šû šūtūma lillika
