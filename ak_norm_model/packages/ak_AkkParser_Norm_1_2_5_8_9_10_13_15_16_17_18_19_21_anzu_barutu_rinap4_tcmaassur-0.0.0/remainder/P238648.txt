saao/saa17/P238648
ana šarri bēlīni ardēka Nabu-šumu-lišir u Aqar-Bel-lumur lū šulmu ana šarri bēlīni ummā ana šarri bēlīniyāma šulmu ana bīrāti u emūqu ša šarri ṭēmu ša nišī šulmu libbi ša šarri bēlīni lū ṭābšu Kislimu ūm 08-KAM₂ mūšu ša ūm 09-KAM₂ mār šipri ša Šamaš-belu-uṣur qīpi ša Deri ina pēthalli dulbannūti iktalda u ṣābē ša Zitta ayālu iltaknū umma ana dannati elâ umma šar Elamti ana muhhikunu kî niqbaššu umma etqaniššu qibannāši umma minamma ayālu tašakkan umma ultu lukâni ṭēmu šaknāk umma šumhiṣ umma ultu kibsi ša Deri adi pî ša nāri ša Nergal gabbi ultamhiṣ agâ kî nišmû maṣṣarti x x nuddannin nišī māti gabbi ana muhhi ahāmeš ittatbakū x x x x x+x qūlu ina muhhi sīsi x x x x kî nišmû ana libbi āli x x x nilliku Lulla-Bel x x x Mukinni-Aššur u {1}{d}x x x x x x x.RA{KI} hūlu x+x x x x x x x x x ittīni illikū x x x x x x-ki nišī māti i-x x x x x x ittišunu ana x x x x x x x-šu₂-nu-ti ana Lulla-Bel x x x x x+x-ma kî ibaššû x ṣābē qalti u arītī x x x x ana libbi bīrti ša šarri nultēli šipirēti kî nišṭuru ana muhhi šarri bēlīni nultēbila u Lulla-Bel x x x x x-ni šipirētīma x x x x x x+x ultēbila x x x x x x+x mār šipri ina pēthalla ana {URU}x x+x kî illika umma hīṭu yaʾan umma ša eqlišunu ša Elamaya adi Bit-Haʾiri x x x x+x-lu-ni eqlu ittašû x ittehsū kî nišpuru šipirēti ša ana šarri bēlīni nušēbila nutēra umma šarru bēlīni išemmēma libbašu išahhiṭa mindēma šipirti ša Lulla-Bel inaššûni ša pî šipirti šarru bēlīni lā iqâpa hīṭu yaʾan libbi ša šarri bēlīni lū ṭābšu aššu dullu ša nāri ša Bit-Deraya ša šarru bēlīni ṭēmu iškunannāši umma liskirū šarru bēlīni īdī ina šaddaqad šallaššatti nišī māti maʾdū u akī ša iltēn ikkāru šūṣûnimma ina muhhi izzizzū u enna nišī māti īṣū u u ul nihrupma ina muhhi ul nizziz ūmē iqtirbāni u nišī mala šâšunu libbašunu ul paṭirma akī libbišunu ul ippušū šarru bēlīni iqabbi umma dullu ippušū ragāma ul išû ul išemmûnāšīma dullu ul nippuš akī ša šarru ileʾʾû līpuš itti Urhulaya Damunaya u Aradataya x x x x x-šu₂-nu mi KUR-e tu ši x a di x x ul sabbus la-pān šarri bēlīni palhānūma ūʾa ina libbišunu lā nišakkan šarru bēlīni akī ša ileʾʾû līpuš
