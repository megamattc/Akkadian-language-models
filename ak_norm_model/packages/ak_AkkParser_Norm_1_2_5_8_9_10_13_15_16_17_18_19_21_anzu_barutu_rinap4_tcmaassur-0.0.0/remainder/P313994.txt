saao/saa10/P313994
ana šarri bēlīya urdaka Balasi lū šulmu ana šarri bēlīya Nabu Marduk ana šarri bēlīya likrubu ša šarru bēlī išpuranni mā ina haramme ina pūtūwa tattitīsa mā abutu ibašši ina pîkunu abutu laššu ilāni rabiūti ša šamê kaqqiri ūmāti balāṭi arkāti ana šarri bēlīya liddinu ša šarru hassanaššīni ša kî maṣi ina ūme annīe šarru lā nēmurūni ina muhhi šû ina pūt šarri nittitīzi issi manni ahhūr ēnīni šakna ana manni ibašši ṭābtu kî yāši šarru ēpuš ša ina pān mār šarri tapqidannīma ummânšu anākūni liginnu aqabbaššūni dibbī ammūte damqūte ša šarri bēlīya antišî tūra ana amāri ša šarri bēlīya upaqqa
