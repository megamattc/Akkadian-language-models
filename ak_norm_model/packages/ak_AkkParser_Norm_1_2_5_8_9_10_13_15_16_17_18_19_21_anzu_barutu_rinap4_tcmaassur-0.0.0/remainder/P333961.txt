saao/saa10/P333961
ana šarri bēlīya urdaka Adad-šumu-uṣur lū šulmu ana šarri bēlīya Nabu u Marduk ana šarri bēlīya likrubu šulmu ana piqitti ša bēt kutalli rēšīšu intatha ilāni rabiūti ša šarru bēlī šumšunu isqurūni nēmalšu ana šarri bēlīya lukallimu issu dabābi annî u ikribī annūti ša šarru bēlī ana kalbīšu ana urdīšu u paršume ša bētīšu išpurūni u ikrubūni ša mātāti dannāti ana šarri bēlīya ana qarrubi u ilāni rabiūti ša šamê kaqqiri ilāni Mat-Aššur ilāni Mat-Akkadi u mātāti kališunu ana balāṭ nupšāti ša šarri bēlīya u marʾē šarri mūšu kal ūme šiāri nubatte ana sarruri ša 01-lim 01-lim šanāti ša ṭūb libbi ṭūb šīri ana šarri bēlīya ana tadāni ūmâ ūda kî nēmeqe ša Ea u Asalluhi u šipir qāti ša urdīšu išallimūni ša ikribī annūti šarru bēlī ana urdīšu išpurūni
