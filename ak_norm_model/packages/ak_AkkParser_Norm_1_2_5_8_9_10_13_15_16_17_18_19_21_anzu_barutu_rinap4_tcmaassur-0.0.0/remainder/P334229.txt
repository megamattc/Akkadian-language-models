saao/saa10/P334229
ana šarri bēlīya urdaka Balasi lū šulmu ana šarri bēlīya Nabu Marduk ana šarri bēlīya likrubu ina muhhi āribi ša šarru bēlī išpuranni 1 āribu mimma ana bīt amēli ušērib amēlu šû mimma lā šuātu qāssu ikaššad 1 kasūsu lū āribu mimma ša našû ana bīt amēli šanīš ana pān amēli iddi bītu šî išdihu irašši išdihu nēmelu 1 iṣṣūru lū šīra lū iṣṣūru lū mimma našīma ana ana bīt amēli iddi amēlu šû zittu rabītu ekkal  Nabu Marduk ana šarri bēlīya likrubu balāṭu ūmāti rūqūti šībūtu littūtu ana šarri bēlīya liddinu urdānīya ibašši ina Mat-Rab-šaqe eqlu kiriu ibašši urdāni ša rab šāqê kirâtīya iṣṣahtu ittaṣṣu nišēya uktaššidūni nišē issu qanni ukaššidūni igdurru ihtalqu ilāni lā urammûni ana šarri rēmu liṣbassu ša-maṣṣarti issīya lipqidu dēnī lēpuš
