saao/saa18/P237845
ana šarri bēlīya aradka Šumaya Nabu u Marduk ana šarri bēlīya likrubū lū šulmu ana šarri bēlīya ul kî pî annî šarru bēlī ṭēm iškunanni umma alikma ilāni ana Zanaki abuk u nišī ana muhhīka liphurū ilāni ša šarri bēlīya kî ušallimū nišī 03-lim iptahrūni Nabu-šarru-ibni šakna qātē ana libbi āli kî x x x x x x x+x x x x x x x x-ma x x x x x x x x x x x x x-si u nāṣiru o ibaššû ša ina Ruṣapi ihhazu Damunaya šû 30 šanāti agâ ultu Zanakitu īhuzu enna uptaqqiršu u ana pān šarri bēlīya iltapraššu Zanakiuwa ina Damunu u Gambula ihhazū gabbi upaqqarū šarru bēlī ana agâ lā ihiṭṭi ilāni ša šarri bēlīya lū īdû kî adi pān tabê Bel akanna lūšib mamma ina libbi āli agâ issihu mār šipri ša šarri bēlīya lillikamma ālu lušarhiṣ u yāšu libbi ṭābu liškunanni pīhatu šarru lišʾal kî libbā ana šarri bēlīya lā gummuru ahu ša šarri bēlīya pīhatu lizziz
