saao/saa17/P238726
aradka Nabu-šumu-lišir ana dinān šar kiššati bēlīya lullik Nabu u Marduk ana šar kiššati bēlīya likrubū umma ana šar kiššati bēlīyāma ūmussu ina patê uppi adi turru bābi ina našê o nēš qāti ina pān Bel u Beltiya ana šarru bēlā akarrab aklū bani šikaru ṭābi dalat ili ša mīti zaqpat lēʾāni qatû u Babilaya mala ūm 04-KAM₂ ana Esaggil īlûnimma dalta īmurū ina pān Bel u Beltiya šarru bēlā iktarabbū u maʾdiš hamû šarru bēlā lū hame dalat Esaggil u Babili bīt ilānīka maʾdiš ṭābi u yāši libbī lā ṭābi kīnāku u kurummātiya kalāti mindēma šarru bēlā iqabbi umma mannu iklû ša-uznī ša x x illakū x x x x x x x x x x x x x iddabbū x x x x x x mimmûni x x x x x x+x arbâ x x x x x šarri bēlīya x x x x x ana isqi x x x x x x ana pān x x x x x x x ihhīsi mamma x x x x x Nabu-zeru-uṣur ultu x x x x x x ṭuppi imtalkūʾinnīma x x x x x iddinū mamma x x-it x x x-hi-im ṭuppāti la x x x x ṣubāti labīrūtu x x x aššā šarru bēlā uk-x x x x-tu₂ kî pān šarri bēlīya mahru līkul yaʾnū o isqā liddinūnimma lūkul
