saao/saa10/P334031
ana šarri bēlīya urdaka Nabu-ahhe-eriba lū šulmu ana šarri bēlīya Nabu Marduk ana šarri bēlīya likrubu ina muhhi mār šarri ša šarru bēlī išpuranni mā ūm 01-KAM₂ ša Nisanni mā mār šarri ina pān šarri bēlīya lillika mā ūm 01-KAM₂ ṭābâ 1 ina Nisanni ūm 01-KAM₂ amēlu lītellil lītebbib kurummāssu kurummāssu ana Marduk liškun mû šikaru imittu u šumēlu šikaru imittu liqqi amēlu šû kīma Šamaš namer  1 ūm 02-KAM₂ ana sūqi lā illak  1 ina Nisanni ūm 04-KAM₂ ana Marduk liškên ittašu lišeddi ittašu šumu u išdihu iššakkanšu ittašu lišeddi ittašu mā dēnšu ina pān ili lidbub  šanittu abutu Šihṭu baʾil adanniš mār šarri šû dunqu ša Šubarti šû Šubarti dunqu ša šarri ša mār šarri šû mār šarri ina pān šarri bēlīya kīma erraba ṭāba ana erāba ša šarru bēlī išpuranni mā Aššur-mukin-paleya ina pān šarri bēlīya lillika kīma Dilbat ittammar lillika annurig Dilbat pānīšu ana dunqi issakan ina libbi Nisanni ētarba Agru irabbi ugdadammar illak šarru bēlī uṣṣûssu ahhūr lušadgil urkēt lillika x x x il-x x x x x x x Bel Nabu nēmulu ša Aššur-mukin-paleya ana šarri bēlīya lukallimu
