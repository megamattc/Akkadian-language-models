saao/saa17/P237905
ṭuppi Šumu-ukin ana Nergal-naṣir ša tašpura umma Arrabati ana Qallati idin Biniti Tuʾati Hulutti u Arrabati ina pānīši ušuzzā minamma ina 08 šanāti agâ itti Arrabati tahsusa ina mahrî ša tašpura umma ina šulummê māti kaspu kî taddina ina hapê māti kaspu tamdaharrāni ša tašpura kitti mandīti kaspu ša taddina ina šatti 02-KAM₂ ša Marduk-apla-iddina šarru kaspu ša tahhaza 10 manê ina qātē Ina-qibi-Bel u Nabu-ušallim mār {1}ni-x x ana Kutaya ittannū 10 manê ina qātē Lu-haʾil u o Bel-naṣir ana Namirti ittannū 03 manê Ereši mār Dabibi ša muhhi Bel-naṣir ihtīṭū 06 manê Ašaredu mār Ṭabiya 01 manê Nabu-šarru-uṣur mār šipri ša šarri 01 manê Ereši mār šipri ša šar Elamti 10 šiqli x x-e 01 2/3 manê Urukaya ina mahar šēpēkunu iškunū 01 manû šīmu nāqāti ša ana Sagabi nadnatu 01 manû 1/3 šiqli ina qātē I-maʾin ša-rēši 1/3 05 šiqli Dummuqa mār Irʾanni ihtīṭū 05 manê kaspi arkû ša ina qātē Ṣillaya mār Belaya ana Namirti ušēbilūma ta-x x x-a kaspu ša ina šatti 02-KAM₂ ša Marduk-apla-iddina x x-su-ma adi muhhi enna x x x x x x kaspi ša-rēšāni x x x x x x ša-rēši u kaspu x x x x x kî hubuttūtu x x x x x x kî nishu x x x x x x ul taddina dibbī annūti ul ša pîka ša pî Bel-naṣir šunu ana mīni ana x x x ana x x+x x x
