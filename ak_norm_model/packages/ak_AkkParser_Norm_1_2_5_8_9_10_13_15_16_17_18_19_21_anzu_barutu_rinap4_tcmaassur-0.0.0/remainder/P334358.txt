saao/saa10/P334358
ana šarri bēlīya urdaka Nabu-tabni-uṣur lū šulmu ana šarri bēlīya adanniš adanniš Inurta u Gula ana šarri bēlīya adanniš adanniš likrubu Bel u Nabu ūmē arkūti šanāti maʾdāte kussiu ša dārāte ṭūb libbi ṭūb šīrāni ana šarri bēlīya liddinu šumma hīṭāya šarru bēlī ūda šarru lū lā uballaṭanni x x x šaddaqdiš iqṭibiu mā x x x laddīni ana x x gabbi ittannu x x x+x parzilli ša mār šarri ana Nabu-tartiba-uṣur ša issīya ittannu ana ayāši lā iddinūni ša issīya gabbu hadiʾu anāku ina kusup-libbi amūat kî ša maṣṣartu ša šarri bēlīya lā anaṣṣarūni ētapšunni libbī issūgu adanniš hīp-libbi iṣṣabtanni aptalah adanniš šarru qanni mihrīya libbī luballiṭa
