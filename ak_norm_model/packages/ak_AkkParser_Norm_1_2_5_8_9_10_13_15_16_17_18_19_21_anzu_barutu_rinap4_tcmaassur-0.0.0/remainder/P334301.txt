saao/saa10/P334301
ana šarri bēlīya urdaka Mar-Issar lū šulmu ana šarri bēlīya Nabu u Marduk ana šarri bēlīya likrubu ūmē arkūte ṭūb šīri u hūd libbi ilāni rabiūti ana šarri bēlīya lišruku Damqi mār šatammi ša Akkad ša Mat-Aššur Babili u mātāti kališina ibʾilūni šû u issi ēkallīšu mūšu ša ūm x-KAM₂ ana dināni ša šarri bēlīya u ana balāṭ nupšāti ša Šamaš-šumu-ukin imtūtu ana pīdišunu ana šīmti ittalak bēt kimahhi nētapaš šû issi ēkallīšu dammuqu kannû taklittašunu kallumat qabru bakiʾu šuruptu šarpat ittāti kališina pašša namburbî maʾdūte bīt-rinki bīt-šalāʾ-mê nēpēšē ša āšipūtu eršahungê naqabāte ša ṭupšarrūtu ussallimu ētapšu šarru bēlī lū ūdi asseme mā pānāt nēpešē annūti ragginti tartugūmu ana Damqi mār šatammi taqṭibi mā šarrūti tanašši u raggintu ina puhri ša māti taqṭibaššu mā kakkišu sarriqtu ša bēlīya uktallim ina qāti assakanka namburbê annūti ša epšūni issalmu adanniš libbu ša šarri bēlīya lū ṭābšu Akkaduʾa iptalhu libbi nussaškinšunu ittūhu u asseme mā šatammī qēpāni ša Mat-Akkadi iptalhūma Bel u Nabu ilāni kališunu ūmē ša šarri bēlīya ussāriku u ina libbi dūri attalî Sin ṭehê ilāni ibašši ana kaqqiri lā illak šumma pān šarri bēlīya mahir kî ša ina pānīti amēlu saklu ana šatammūti lū paqīdi ina pān parakki ginû luqarrib ina ūm eššēši ina šalām bēti ina muhhi nidnakki ana Belet-Akkad lisruqu kīma attalû issakan Mat-Akkadi iltapat šû ana dināni šarri bēlīya lillik x x x x x x-uš-šu₂ lizzīzi o x x x x x x ša šarri bēlīya lišlimu x x x x x x x+x nišē lū nēhu x x x x-MEŠ-šu₂ ahhēšu x x x x ibašši mannu x x x x+x ša pān šarri bēlīya mahirūni ina kūmuššu šarru bēlī lipqīdi
