saao/saa10/P334276
ana šarri bēlīya urdaka Nabu-ahhe-eriba lū šulmu ana šarri bēlīya Nabu Marduk ana šarri bēlīya likrubu ina muhhi niphi ša Šamaš ša šarru bēlī išpuranni akī annīe qābi 1 ūmu zīmūšu zīmūšu kīma qutri ina pān šatti qutri šatti Adad irahhiṣ  1 ūmu adirma iltānu rākib ukulti Nergal būl uṣahhir  ūmu Šamaš  Šamaš ina rabêšu ina šiāri o ina rabê lā nemmāra ina libbi anqullē irabbi  ašamšātē iṣṣūda  suʾmū labiš  rēhti dibbī ammar ana šarri bēlīya ašappāra  Šamaš ina harrān šūt Ani šarūrīšu maqtu lumnu ša Elamti  akī annīe qābi Šamaš ina harrān šūt Ani ippuhamma šumqut šarūrūšu ukkimma adannu Elamtu kaṣâtiš ilmun  ina harrān šūt Ani lumnu ša Elamti šû ina ša-šīrāti ina niphīšu šūtu ittalak ūmâ iltānu illak
