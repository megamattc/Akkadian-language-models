saao/saa18/P237824
ana šar mātāti bēlīya aradka Marduk Nabu u Marduk ana šar mātāti bēlīya likrubū itti Bel u Nabu ša kiššūtu ana šar mātāti bēlīya iddinuʾ ardēka ša ina qātēka taṣbata ēpišūti u lā x+x x+x-MEŠ šunu dullu ša ina 03 šanāti lā inneppuš ina 03 arhāni kî īpušū ana šarri bēlīya ittannū u mindēma šarru bēlā iqabbi umma ina mahrî iltapar umma dullu ul inneppuš ana našî ṣibûtu ša šarri bēlīya umma kî taṣbat du-x+x x šarru ṣibûssu likšud enna ilānīka kî īpušū x x ṣibûssu iktalda u ṣābē ša iqbû umma Sippar daltu ša pānīni x x x ana qātē šar mātāti bēlīya ītabkūniššunūtu ina pî ša rabûti alteme umma madāktu ina Dalbat nišakkan kî madākta ina Dalbat iltakanuʾ nišī iberrû u alakti ana pānišunu ul tallak u hiʾālušunu uṣṣamma alakta ihabbat ina dūri madākta ša Babili ša šaddaqad madākta liškunū eleppāti maškirī ana pānišunu lillikūnu 05-me 20 lū ina Kute sīsê ša šar mātāti lū ina pašīri u āṣīssunu ultu Babili luhalliqū
