saao/saa21/P237246
ana šarri x x x x x x ša haṭṭušu išarat x x 0 šamna ṭābu x x x x x umma Issar-duri aradka šar Urarṭimma ana mīni šarru bēlī ūmišam ikki tēkūti u malê libbāti iltanappara abūka kî pî annîmma karṣī ša Munuhi kî ītakalūšu ul undaʾʾir u ša pāni arki imna šumēlu elānu u šaplānu ihaṭṭû šar ilāni šaqû muttallu gimri kiššat dadmē ana qāt pālihīšu uštamni aššu uqnê ša šarru bēlī išpura umma uqnû liššûni šarru bēlī ul īdē kî uqnê ilūni u kî uqnê attašâ mātu isihhanni kî pān šarri bēlīya mahru emūqū maʾdāti lillikūnimma uqnê liššû kî ša ittalkūni aklī ittišunu ul akkal mê ittišunu ul ašatti ituššunu ul ettiq mahar mār šiprīka ul atebbi u šulmu šarri bēlīya ul ašaʾʾal šarru ana hīṭu lā undanaʾʾar ana pî ša x x x x
