ù šum-ma ÌR É.GAL ù lu ÌR MAŠ.EN.GAG DUMU.MUNUS a-wi-lim i-hu-uz-ma i-nu-ma i-hu-zu-ši qá-du-um še-ri-ik-tim ša É a-bi-ša a-na É ÌR É.GAL ù lu ÌR MAŠ.EN.GAG i-ru-ub-ma iš-tu in-ne-em-du É i-pu-šu bi-ša-am ir-šu-ú wa-ar-ka-nu-um-ma lu ÌR É.GAL ù lu ÌR MAŠ.EN.GAG a-na ši-im-tim it-ta-la-ak DUMU.MUNUS a-wi-lim še-ri-ik-ta-ša i-le-qé ù mi-im-ma ša mu-sà ù ši-i iš-tu in-ne-em-du ir-šu-ú a-na ši-ni-šu i-zu-uz-zu-ma mi-iš-lam be-el ÌR i-le-qé mi-iš-lam DUMU.MUNUS a-wi-lim a-na DUMU.MEŠ-ša i-le-qé
