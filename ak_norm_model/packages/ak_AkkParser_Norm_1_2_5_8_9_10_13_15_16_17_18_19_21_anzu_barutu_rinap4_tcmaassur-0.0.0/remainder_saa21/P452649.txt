saao/saa21/P452649
ana šarri bēlīya aradka Nabu-bel-šumate lū šulmu ana šarri bēlīya Aššur Nabu u Marduk ana šarri bēlīya likrubū ṭūb libbi ṭūb šīrē u arāku ūmī ana šarri bēlīya liqīšū kî ašmû šar Elamti mišid u ālāni maʾdūte la-pānīšu ittikrū umma ina qātēka ul nillak kî ša ašmû ana šarri bēlīya altapra Mat-tamti ša ultu bīt Naʾid-Marduk lā ašbu habtūte u munnabittu ša ana Gurasimmu illikū nišī 05-me šunu Sin-balassu-iqbi kî iṣbatu išqāti ittadišunūti ana Natannu šarru ša Tamdaya bēl dāmī ša šarri ittadinšunūti Natannu 0 u ana Natan iqtabi umma mārtā uṭul adû ina tēqīti x+x x x bītu ina Tamdaya ippuš u Mat-tamti ardē ša šarri ušaṭṭalma ana Natan inaddin adû kî ašpura šarru bēlā ultešmu u adû Layale šar Bezu ina pān šarri šarru bēlā lišʾalšu Nabu Marduk ilānīka uktassiʾu nakrūtīka ina šapal šēpēka issaknu mā mātāti gabbu libēl mār šarri issēn issu libbi urdānīšu ana pāhatūte ša Elamti liškun u issēnma ina Mat-tamti liškunu Bel u Nabu x x x Elamti 0 ina muhhīka uhtalliqu mā bīsi x x x x x x x x x x kî hannimma x x x x x x-tu-šu₂ tahalliq x x ayālu ša urdāni ša mār šarri ina matēma x x x ilāni x+x x x x x x+x x x x
