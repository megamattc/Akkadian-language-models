saao/saa21/P452645
ina muhhi ša taqbûni mā šarru lā uramma Uru u Gursimmu la qāt šarri lā inaššiu akê ahhūr eppušu anāku lēpuš lā ašpuru pāhat Mazamu šaknūti issikunu lā iṣṣuru lā enešu lā mētu ina muhhi maṣṣartikunu kî ēmurūni ēnišūni mētūni assapar aptaṭaršunu pāhat Lahiri u pāhat Arrapha issikunu lā apqid 0 u ūmâ kî uddin lā tašapparanni Aššur-gimillu-tere masennu emuqqī issīšu assapra mīnu ša ana epāše ṭābūni epša šumma harru sekra šumma nišē ammūte kubsa u ina dāt ša egirtu tašpuranni Bel-eṭir Arbaya rab kiṣir sissê ina qātēšunu naṣṣūni izzazzu issikunu dullu eppušu
