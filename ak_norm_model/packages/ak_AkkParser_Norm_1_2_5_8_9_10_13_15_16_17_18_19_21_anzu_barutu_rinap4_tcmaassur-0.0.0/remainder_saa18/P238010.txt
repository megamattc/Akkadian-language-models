saao/saa18/P238010
ana Aqara bēlīšu aradka Šuzubu Nabu u Marduk ana bēlīya likrubū bēlī ul īdû kî ana muhhi bītu hepû u nadû errubu 06-me uṭṭatu ša bīt abīni Tabnea ahūwa kî iššû gimri libbi ana muhhīšu u ana muhhi ahhēšu igdamar eqlī ina libbi imtahar u mimma ina libbi ul mahrāk u bēlī īdī kî kenṣu lā maṣāka u ṣabit qātēya yānu enna akī ša bēlī ileʾʾû ana šikin ṭēmi bēlī lipqidanni lā libbi bēlīya lā aʾʾil Aplaya māršu ša Bel-bulliṭ mār Abunaya sinniltu ina bīti NUN ṣahartaka undalla ina madākti kî rabītu ītabak u mukinnē uktinnūš u itturrū u enna ana šupāl Bel-leʾi īterub akī ša bēlī ileʾʾû bēlī lidinnuš
