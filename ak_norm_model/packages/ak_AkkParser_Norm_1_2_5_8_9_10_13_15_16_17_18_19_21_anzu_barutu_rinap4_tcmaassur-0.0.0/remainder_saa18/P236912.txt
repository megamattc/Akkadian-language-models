saao/saa18/P236912
ana šarri bēlīya aradka Gimillu Nabu u Marduk ūmu arkūti ša ṭūb libbi šanāti mādāti ša ulṣu hidâti u rīšāti ša šarri bēlīya liqbû adi lā šarru bēlā ana Surmarrati irakkasu dibbīšun kî ašmû ūmu ša ašmû ina šipirti kî alṭuru ana dayālu rab dayālu ṭupšar āli ša-muhhi-āli hazannu u rab kiṣir x x x x x x x x x x x ana šarri bēlīya ahṭû hīṭūwa ul īdû 07 šanāti agâ ṣibti lemnu ṣabtāku ša lā šarri bītā nāšû nikkassīya huṭṭû ina bubāti ša aklī ina ṣibtīya amâtu mādūtu ša ana šarri bēlīya ihṭû u šarru rēmu iškunaššunūtimma napšātišunu irēnšunūtīma šuglû puqqud ana bulṭu anāku ul ša hīṭu ul ēpiš lumnu ina bubūtu ina ṣibtīya lā amâtu bēl šarrāni lipqidannu ana bulṭu
