saao/saa13/P237815
ana šarri bēlīya aradka Raši-ili lū šulum ana šarri bēlīya Marduk u Zarpanitu ūmu arkūti šanāti dārāt ṭūb libbi u ṭūb šīri liqīšūnikka ūm 03-KAM₂ ša Eluli lubušti ša Bel ūm 04-KAM₂ pīt bābi rabû šû šarru bēlā īdī Iddin-ahi u Ina-qibi-Bel ahūšu ērib bīti kilallē ša ṭēmu iškunūni umma šupuraššunūti ana pān šarri bēlīya ittalkūni enna ana muhhi lubulti agâ šarru bēlā lišpuraššunūtimma ittīya lizzizū šarru īdī ana ṭēmī anāku mamma šanâmma ittīya yaʾnu apaqqid lubušti akī ša šarru ileʾʾû līpuš
