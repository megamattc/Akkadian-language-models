saao/saa13/P237841
ana šarri bēlīya aradka Raši-ili lū šulmu ana šarri bēlīya Marduk u Zarpanitu ana šarri bēlīya likrubū šulmu ana bīt ilānīka ṣalmāni ša šarru bēlā iqbâ ētepuš agê Ani ša šarru bēlā iqbâ ētepuš šamšāti ša ana šarri aqbû u ašannānu epšū ša ana šarri bēlīya aqbû umma 12 manê hurāṣi ša ana šulmānāti ana Bel īrubā ina pānīya ana ayaru u tenšû ša Zarpanitu ētepuš kunukkī ša šarru bēlā iddina adû eppuš ana libbi agê Ani digalu illakū u ana libbi šamšāti digalīka illakū ina bīt nakkamdu ša Bit-Aššur šakin ša lā šangî u Nabu-eṭir-napšati mamma ul ibatti enna ana šarri bēlīya altapra mamma ša pāni šarri bēlīya mahru šarru lišpuramma liptēma luqattīma ana šarri bēlīya luddin kāribu ša šarri bēlīya anāku ana muhhi šarri bēlīya rahṣāku Marduk u Zarpanitu ana balāṭi napšāti ṭūb libbi ṭūb šīri u labār ūme ša šarri bēlīya uṣalli lā libbi šarri bēlīya lā elli Marduk-zeru-ibni ana muhhi Urdu-Nabu u Nadinu kî ittaklu dibbīya biʾšūtu idabbub u anāku ana muhhi šarri bēlīya taklāk īnī ša šarri lū ana muhhīya Marduk-zeru-ibni šaddānu kunukki ša Šumu-iddina iptiti abnāti ultu libbi ittašâ šarru lū īdû
