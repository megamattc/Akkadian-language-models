saao/saa13/P334354
ana šarri bēlīya urdaka Bel-iddina lū šulmu ana šarri bēlīya Nabu u Marduk ana šarri bēlīya adanniš adanniš likrubu Aššur Nikkal Bel-age rāʾimūti ša šume ša šarri bēlīya šulmu ša šarri bēlīya ana dāriš lišʾulu ṭūb libbi ṭūb šīrāni ana šarri bēlīya liddinu Sin annīu Nikkal Nušku ša šarru bēlī ēnīšunu ēmurūni u iplahūšunūni ana šarri bēlīya x x x x x x x x x x x x x x ana x+x x x x x x x+x-šu₂ šarru x x x x x libbi be x x x x x x+x e-ta-x x x x Issar ša Ninua Issar ša Arbail o palê maʾdūte ša dunqi ana šarri bēlīya lutirrāni šarru bēlī rēmu ana urdīšu issakan mā ana Sin dullu šaniu ina ūme annīe adallal ina šiāri ugammar niqiu ša šulme ina pān Sin eppaš ana šarri bēlīya akarrab
