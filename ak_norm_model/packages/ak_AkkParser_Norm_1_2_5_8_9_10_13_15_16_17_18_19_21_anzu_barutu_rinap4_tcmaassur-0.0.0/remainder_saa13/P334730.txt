saao/saa13/P334730
ana šarri bēlīya urdaka Marduk-šallim-ahhe kāribka lū šulmu ana šarri bēlīya Aššur Sin Šamaš Bel Nabu Issar ša Ninua Issar ša Arbail ana šarri bēlīya adanniš adanniš likrubu ūme arkūti šanāti maʾdāti ṭūb libbi ṭūb šīri ana šarri bēlīya liddinu parakku ša Mullissu raṣip gammur Ayaru Simanu urhāni ṭābūti šunu ina libbi Abšegeda kî annî šaṭir mā ūm 11-KAM₂ ili bēti ina bēti magir šumma šarru bēlī iqabbi ūm 11-KAM₂ ša Simani Mullissu lū tatbi ina parakkīša lū tūšib x x x x x x x x-eš an x x+x+x x x x x+x ša x x x x x x x x di Sin x x x x x x x x aš₂ x+x x x x x x x x x x x-nu x+x x x x x x x nīqu x+x x x x x x x x x-u₂ x+x x x x x x x annurig Ayaru Simanu urhāni ṭābūti šunu šarru bēlī ṭēmu liškun lilissāni likrimu issēn šû lilissu siparri issu ēkurrāte ilabbia
