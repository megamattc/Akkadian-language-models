saao/saa13/P334244
ana ummi šarri bēlīya urdiki Nergal-šarrani lū šulmu ana ummi šarri bēlīya Nabu u Marduk ana ummi šarri bēlīya likrubu Tašmetu ša taplahīšīni qātēki lū taṣbat 01 līmu šanāti šarrūtu ša Aššur-ahu-iddina dugli ina muhhi ša ummi šarri bēlī išpuranni mā mīnu ina libbi dulli illak šamni ṭābu iškūru rīqū ṭābūti murru qunnubu ṣadīdu anniʾu udê ša dulli x x x x ammar ummi šarri taqbûni lēpuš ūm x-KAM₂ niqiāti šalmāte issēn alpu u 02 immerē paṣūte iṣṣūru rabî ēpuš Damqaya amtu ša ummi šarri ina muhhi dulli lā mūqāša lā terrab mannu ša ummi šarri bēlī iqabbûni quppu lipte dullu lēpuš
