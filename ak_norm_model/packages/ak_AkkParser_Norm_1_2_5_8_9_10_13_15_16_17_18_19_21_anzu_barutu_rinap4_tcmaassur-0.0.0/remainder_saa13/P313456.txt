saao/saa13/P313456
ana šarri bēlīya urdaka Nabu-ašared Aššur Ešarra ana šarri likrubu ina muhhi ša šarru išʾalanni x x x x Bel-ibni x x x x+x mā mūtu x x x mā pūtu x x x x x-bu-ni x x x x annurig 02 ṣalmu šarrāni ina muhhi šarri nussēbila ṣalmu šarri ša mēṣēri anāku ēteṣīri ṣalmu šarri ša kabbusīte šunu ētapšu šarru lēmur ša pān šarri mahirūni ina pūte nēpuš šarru ana qātē ana zuqete ana šārti uzun liškūnu ša ṣalmu šarri ša eppašūni haṭṭu ina pān ahīšu parakat ahīšu ina sīqiānīšu šaknat anāku issu pāni lā ammagguru lā eppaš ina muhhi bunnī ina muhhi memmēni aqabbaššunu lā išammûni akī ramanīšunu x x x x x x+x-ni x x x x šarru x+x x x x x-ši anāku lānu lēpuš lā immaggurru
