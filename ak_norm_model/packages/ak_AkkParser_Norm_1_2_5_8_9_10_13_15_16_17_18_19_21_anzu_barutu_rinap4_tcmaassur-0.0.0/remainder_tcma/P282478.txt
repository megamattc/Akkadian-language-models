tcma/assur/P282478
ālittumma emrat šīt x x x libbaša eslū māša u dāmša x iturrū ana šupšuriša kukura burāša atāʾiša ṣumlalâ qanâ ṭāba ballukka murra būšāna hīl abukkata hīl baluhha išid atāʾiše 11 šammē annûti iltēniš tusammmah išāta ašāge ana kirre tessip šammē šâšunu ana libbi tanaddi sinnilta šâši ina muhhe tušeššab ina ṣubāte tušērši sīha argāna barīrāta sahlâ billata ina šamne u šikare elle tuballal ina itqe talammi ana libbi ūriša tašakkan urra u mūša annâ teppušma ṭūba tammar  ina šanie ūme x x x tušabšal tušellama sinnilta ina muhhe tušeššab ina ṣubāte tušērši šikaru ana muhhe x-ri tusallah x-ru ana pêša u nahīrīša errub šamna ṭāba tapaššaš šēha lā tammarma tabluṭ  šumma ṭūba lā tāmur tangussa mê u šikara tumalla erēna šurmēna daprāna kukura burāša ṣumlalâ atāʾiša sīha argāna barīrāta kasâ zara šūši 11 šammē annûti iltēniš ana libbi tanaddi tušabšal tašahhal ina libbi tarahhassi tušellama šamna tapaššaš ana bēt pagre tušerrabši šēha lā tammar ipaṭṭarma annûtu rīqānu kalašunu barīrāta ištu billete eššūtu tuballal ana {dug}MAŠ tessip ina tinūre tesekkir tušellama ina ṣubātē teṭerri emšēša šuhhēša u rapalte taṣammid tabluṭ  ṭuppu šīt šābušata lā garat  sinniltu multapšiqtu šapšuqat alāda alāda šapšuqat šerra kunnat šerra kunnat ana qattu ZI{+te} mahiṣ sikkūre saniq bābu ana tīnūqe kallu pit rēmu bānitu ubbuhat eper mūte kī mugerre ubbuhat eper tāhāze kī epinne ubbuhat eper qišāte kī qarrāde muttahiṣ ina dāmiša ṣalât uṭṭâ ēnāša ul tadaggal katmā šaptāša ul tapatte šimāte mūte u šimāte šapâ ēnāša ūya pêša iktanattam ul išamme uznāša ul sāqat irassa sappuhat kulūlūša puṣūnē ul paṣṣunat būlta ul tīšû izīzamma qibītiya rēmānûrēmānû Marduk annû tēšû lamâkuma kuldanni šēli kakka šâti binût ilāni binût aʾīlutte luṣâmma lēmur muṣlāla šiptu šiptu ša multapšiqte  Gi-Sin amat ša Sin alāda šapšuqat šerra kunnat šerra kunnat ana qattu ZI{+te} mahiṣ sikkūru saniq bābu ana lā leqê lakû ēmuršima Sin iraʾʾiši ana nurub šamme irtanaʾʾi ina sahhe x x išqiši mê ana muhhe lītu iltikiṭ būru ekdu ūmātuša ana mullê urhūša ana x x x tahtimiš tahâl burtu ina x x ina rigmāt hīlīša Sin nannār šamāʾē x šitta šina mārat Ane ištu šamāʾē uridāni iltēt našât mā hīlē šanītu našât šaman pūre mā hīlē ilput] pūssa šaman pūre x u₂ pi kala zamraša kīma Gi-Sin amtu ša Sin ēšriši tulidu lulid wardātu multapšiqātu šiptu
