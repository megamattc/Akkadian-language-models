tcma/assur/P282029
kunukku Ibašši-ili 1 biltu 5 manû annuku ṭēri aban bēt āle ištu Iddin-Kube mār Riš-Nabu Ibašši-ili mār Sin-nadin-ahhe mār Labunia ilqe ana 6 urhē qaqqad anneke išaqqal kī šaparti 20 ikû eqalšu damqu eberti Šiššar ugār Gubbi-ekalle inassaq iṣabbat Iddin-Kube ukaʾʾal šumma ana 6 urhē annaka lā ihīaṭ eqalšu uppu laqi eqlu uzakka ina ašal šarre imaddad u ṭuppa dannata ana pāni šarre išaṭṭar kunukku Mar-Šerua šēbu Mar-Šerua mār Aššur-qarrad šēbu Mar-Šerua mār Abuzi šēbu Urad-Šerua mār Qaqqadani šēbu Šamaš-ram-kettu ṭupšarru mār Šamaš-tukulti kunukku ṭupšarre Allanatu ūmu 1-KAM₂ līmu Aššur-mušezib mār Kidin-Enlil kunukku mār Abuzi kunukku Urad-Šerua
