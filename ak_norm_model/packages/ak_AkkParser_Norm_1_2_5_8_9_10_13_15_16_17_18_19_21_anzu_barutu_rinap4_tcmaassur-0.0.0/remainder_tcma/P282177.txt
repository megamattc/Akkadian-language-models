tcma/assur/P282177
kunukku Maṣi-Šamaš 1 ṭuppu ša 10 ikû eqlu ina pūre ša pāni harībeti ša Šamaš-naṣir mār Kubi-eriš 1 ṭuppu ša 4 ikû eqlu ina pūre ša pāni harībitimma zitti Urad-Šerua mār Kubi-eriš napharu 2 ṭuppātu ša 14 ikû eqlu ša ugār Ale-ša-Idinne šiāmāt Itti-ili-balaṭu mār Zammuya ṭuppāti šinātina u eqlu ša pi₂-ši-na Maṣi-Šamaš mār Abi-ili mār Itti-ili-balaṭu ana Nahiš-šalmi mār Ahu-ṭabi ana šīme gamer iddin annak ṭuppātišu mahir apil zakku kunukku Maṣi-Šamaš šēbu Ina-ṣilliša mār Ilima-ahi šēbu Nadinu mār Buniya kunukku Sin-šaduni šēbu Sin-šaduni ṭupšarru mār Bel-ahhešu Kalmartu ūmu 4-KAM₂ līmu Aššur-šuma-uṣur kunukku Nadini
