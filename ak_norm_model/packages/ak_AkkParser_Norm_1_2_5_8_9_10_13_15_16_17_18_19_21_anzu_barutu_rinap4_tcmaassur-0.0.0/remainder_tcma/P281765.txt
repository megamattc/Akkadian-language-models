tcma/assur/P281765
ana Maʾnaye Kidin-Gula Aššur-suqpanni u Aššur-bela-šallim qibima umma Babu-aha-iddinamma  Mušallim-Aššur Nabu-belu-daʾeq u Ešar-den-Nusku qēpūtuya kunukku ša pî bēt tupninnāte kunukkūya x x-ib-ni-ku-nu kunukku ša ka x ušēbila x x ištu ahāʾiš izzizā bēt tupninnāte petiā tupninnāte šēṣiāne kunukkēya kunkā bēt x petiā x kī ša-mu-šu x x ša šumma lubultu lapitta ibašši ana kāṣire dinā lēšur lubulta lapitta ša šadāde kāṣiru ana ašāre x x muhrā ana x taʾʾerā kunukka annīa ina pî nakkamte x kunukkī ša pî tupninnāte šugarrirā kunukkī kunukkēkunu kumkā šēbila tupninna ša šiltāhē ša kunukkīyama ina pitti ša-muhhi-bēte šaknūni panāni šunu liššiūne ana muhhiya lublūne  Hibur ūmu 20-KAM₂ līmu Enlil-ašared
