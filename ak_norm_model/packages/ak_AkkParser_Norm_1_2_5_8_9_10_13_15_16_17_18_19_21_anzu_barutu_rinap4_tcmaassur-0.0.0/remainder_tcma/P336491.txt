saao/saa08/P336491
1 Sagmegar ina šērti iktūn šarrāni nakrūti isallimū 1 Sagmegar ina Simani uqarribma ašar Šamaš ultapâ izziz baʾil zīmūšu sāmū nipihšu kīma nipih Šamaš gamir ilāni zenûti itti Mat-Akkadi isallimū zunnu ṭahdūti mīlu sidrūti ina Mat-Akkadi ibaššû šeʾi u šamaššammē imaʾʾidma x mahīru 01 qāya ana 01 kurri innamdin ilāni ina šamê ana manzaltišunu izzazzū parakkīšunu ṭuhdu immarū 1 Gamlu šarūru naši išid kussî ikân 1 Šarru šarūru naši šar Mat-Akkadi gamīrūtu ippuš 1 Sagmegar ina harrāni šūt Anu innamir mīlu ibaššīma ebūr māti iššer ša Bamaya
