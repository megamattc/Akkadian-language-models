tcma/assur/P282027
kunukku Siniya kunukku Amur-dannussa 17 manû annuku ṭēri aban bēt āle ištu Iddin-Kubi mār Riš-Nabu Siniya mār Šime-nada u Amur-dannussa mār Iqišeya ilqeū ana 4 urhē qaqqad anneke išaqqalū kī našlamti anneke annīe 5 ikû eqalšunu damqa ugār Gubbi-ekalle Iddin-Kubi ukaʾʾal edānu ētiqma eqlišunu uppu laqi annuku šīm eqlišunu mahrū apil zakkû eqlu uzakkû ina ašal šarre imaddudū ṭuppi dannata ana pāni šarre išaṭṭurū adi ṭuppi dannata išaṭṭurū annītumma dannat kunukku Izqubiya šēbu Izqubiya mār Aššur-qarrad šēbu Adad-kabit mār Palihiya ṭuppu Adad-kabit šēbu Iddin-Bel ṭupšarru mār Eriš-ili ṭuppu ṭupšarru Ša-kenati ūmu 9-KAM₂ līmu Ibašši-ili mār Niru-abi
