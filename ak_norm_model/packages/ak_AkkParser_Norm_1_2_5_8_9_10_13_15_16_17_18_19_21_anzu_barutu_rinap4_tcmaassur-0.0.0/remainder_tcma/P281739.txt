tcma/assur/P281739
ana Maʾnaye Kidin-Gula Aššur-bela-šallim u Aššur-suquppanni qibima umma Babu-aha-iddinamma  Uballissu-Marduk altapra tupninna ša kuddile naši ṣubātē iškāre ša Ale-ša-Limlik-Marduk ša ina pitti ša-muhhi-bēte šaknūni šāmū ana šatuttišu ana libbi tupninne taʾʾerā ṣiā kunukkēkunu kukkā ana Uballissu-Marduk dinā ana muhhiya lubla Aššur-bela-šallim iltešu lillika šumma ṣubātū haʾu lā masiūttu ibašši iltēniš šēbilāne Aššur-bela-šallim lillika kī kutallu me ia x x  1 ellabbuhha rāqtamma ultēbilakkunu muhrā ana hammuṭe dinā luhammiṭū Sin ūmu 27-KAM₂ līmu Enlil-ašared
