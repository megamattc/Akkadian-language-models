tcma/assur/P522796
kunukku Urad-Šerua 1 emāru 6 sūtu šeʾu ina sūte ša hiburne ša Kidin-Adad mār Iddin-Kubi ina muhhi Urad-Šerua mār Aššur-ili mār Riš-Ištar ilqe ana urhem qaqqada šeʾe ina Libbi-ale ina bēt Kidin-Adad imaddad kīmū šeʾe annīe 15 ikû eqalšu damqātu ina ugār āle harībiti inassaq iṣabbat Kidin-Adad ukaʾʾal edānu ētiqma eqalšu uppu laqi šeʾu annīe ina mahīrat 3 manû ana šīme eqalšu sasse tadnaššu eqlu uzakka ina ašal šarre imaddad u ṭuppu dannata ana pāni šarre išaṭṭar kunukku Aššur-išmanni šēbu Aššur-išmanni mār Urad-Šerua šēbu Abu-ṭab mār Aššur-ilu-ašared šēbu Mar-Šerua mār Urad-Tašmeti šēbu Abi-ili ṭupšarru mār Nuriya kunukku ṭupšarre Allanatu ūmu 3-KAM₂ līmu Aššur-šuma-uṣur mār Adad-mušezib kunukku Abu-ṭab kunukku Mar-Šerua
