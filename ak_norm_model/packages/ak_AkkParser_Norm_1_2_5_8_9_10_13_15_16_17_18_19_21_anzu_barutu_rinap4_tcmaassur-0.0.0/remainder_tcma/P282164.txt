tcma/assur/P282164
kunukku Šiššar-naṣir 8 ikû eqla damqa inassaq ebirti Šiššar ugār Bur-raṭati u lū ugār kutalle ana idre gerre zarugge lā iqarrib nahla u harrāni ana miṭīte lā išakkan zitti Šiššar-naṣir mār Šumu-libši ana šīme gamer ana 1 biltu 10 manû annuku Šiššar-naṣir mār Šumu-libši ana Keniya mār Nur-Kube iddinma ušappi eqlu uppu laqi tuāru u dabābu laššu annuku šīm eqalšu Šiššar-naṣir mahir apil zakku eqlu uzakka ina ašal šarre imaddad ṭuppa dannata a pāni šarre išaṭṭar adi ṭuppa dannata a pāni šarre Bel-mušallim annītumma dannat kunukku Bel-mušallim šēbu Bel-mušallim mār Šamaš-uballiṭ šēbu Apliya mār i-din-{d}x šēbu Ṣilli-Kube mār Atannah-Šamaš kunukku Ṣilli-Kube šēbu Šamaš-bel-kittu ṭupšarru mār Amur-danussu kunukku x Abu-šarrani ūmu x-KAM₂ līmu Aššur-iddina sukkallu kunukku Apliya
