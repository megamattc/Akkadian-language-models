tcma/assur/P282168
kunukku Šamaš-tukulti 32 ikû eqal mēreše damqa ana idre gerre u zarugge lā iqarrib ugār Bur-raṭati x lū ina zittišu lū šīmātišu lū šiāmāt abišu Šamaš-tukulti mār Uze mār Appapa ana šīm gamer ana 4 bilte anneke ana Eriš-ili u ahhēšu mārē Nur-Kubi iddinma ušappi uppu laqia tuāru u dabābu laššu annuku šīm eqlišu Šamaš-tukulti mār Uze mahir apil zakku uzakka ina ašal šarre imaddad u ṭuppa dannata ana pāni šarre išaṭṭar šumma ugār Bur-raṭati laššu ina ugāre kutalle inassaq išallim  kunukku Abi-ili šēbu Abi-ili mār Belšunu šēbu Bel-mušallim mār Šamaš-uballiṭ šēbu Bel-ahhešu ṭupšarru mār Amur-dannussa Ša-sarrati ūmu 12+x-KAM₂ līmu Išme-Aššur mār Erib-Aššur kunukku Bel-mušallim kunukku ṭupšarre
