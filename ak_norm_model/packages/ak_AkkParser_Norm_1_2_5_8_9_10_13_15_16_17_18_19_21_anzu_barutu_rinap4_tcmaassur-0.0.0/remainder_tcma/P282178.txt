tcma/assur/P282178
kunukku Katiri 1 ṭuppu ša 20 2/3 emāru šeʾe ina sūte ša hiburne ša šume Bahuti mār Šamaš-gimelli ina pî ṭuppi šiāti šaknūni u ina muhhi Kidin-Marduk mār Aššur-qarrad mār Igaye šaṭrutūni 40 ikû eqlu ina pî ṭuppi šiāti kī šaparti šaknūni Katiri mār Aššur-muttabli mār Eriš-Kube ṭuppa šiāti ana šīmi ana šīm gamer ana Iddin-Kubi mār Riš-Nabu iddinma ušappi uppuat laqiat tuāru u dabābu laššu ša pî ṭuppi annīte Katiri mahir apil zakku pāhat ṭuppi zakkuʾe Katiri našši kunukku Urad-Šerua šēbu Ibašši-ili mār Ṣilli-belti-Akkadi šēbu Urad-Šerua mār {m}x-DINGIR šēbu Adallal mār La-qepi kunukku ṭupšarre šēbu Šamaš-mušezib ṭupšarru mār Emqa-ša-la-Marduk Allanatu ūmu 6-KAM₂ līmu Aššur-iddin sukkalle kunukku Adallalu kunukku Ibašši-ili
