tcma/assur/P282043
kunukku Mar-Šerua 1 biltu 6 manû annuku ṭēri aban bēt āle 10+x emāru šeʾu ina sūte x ša Keniya mār Nur-Kubi Mar-Šerua mār Bel-bani mār Ammar-ša-ile ilqe ana 12 urhē qaqqad anneke išaqqal u qaqqad šeʾe ina adrāti imaddad edānu ētiqma annaka u šeʾe ana ṣibte illak kī našlamti anneke u šeʾu annīe Immugrutu mārat Atannah-Adad aššat Mar-Šerua kī šaparti Keniye ukaʾʾal ina ūmi annuku u šeʾe u ṣibātišu iddunūni aššassu ipaṭṭar  kunukku Sin-ahu šēbu Sin-ahu mār Kidinniya šēbu Šamaš-daʾʾan mār Nu-Kubi šēbu Inuni mār Bel-mušallim kunukku ṭupšarru šēbu Šamaš-mutakkil ṭupšarru mār x-AN{+nim} {iti}x-tu₄ ūmu 1-KAM₂ līmu Aššur-mutakkil kunukku Inini
