tcma/assur/P282161
kunukku Sin-imitti 10 ikû eqlu damqātu mīreše ugār Šadada eberti Šiššar ina zitti Sin-mušaṣṣir u zitti Sin-nadin-šume mārē Ṣilli-Kubi ana pāni murārīti išallim ištu eqlu ša rīš salhe ṭihi eqle ša bēt Aššur-qarrad u ina eqlu ša kumāre u ina pūre ša bat-hi adi išallimūni ilaqqe ana šīme gamer ana 2 biltu 10 manû annuku Sin-imitti mār Sin-nadin-šume ana Azukiya mār Urad-Kubi iddinma ušappi uppu laqi tuāru u dabābu laššu annuku šīm eqalšu Sin-imitti mahir apil zakku eqlu uzakka ina ašal šarre imaddad u ṭuppa dannata ana pāni šarre išaṭṭar adi ṭuppa dannata ana pāni šarre išaṭṭurūni annītu ṭuppu dannat šumma ina pāni murārīt lā išallim ina zittišu ašar eqalšuni damqa išallim kunukku Eriš-Kube šēbu Eriš-Kube mār Arka-ša-Aššur šēbu Kenide mār Gimille šēbu Pirhi-Adad mār Urad-Kube šēbu x ṭupšarru mār Kidinni Kalmartu ūmu 28-KAM₂ līmu Aššur-mušezib mār Kidin-Enlil kunukku Kenide kunukku Pirhi-Adad kunukku ṭupšarru
