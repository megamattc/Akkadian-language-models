tcma/assur/P282022
kunukku Asuat-Digla Asuat-Digla mārat Nirbiya Ilima-iriba urdu ša Amurru-naṣir ištu bēt Aššur-reṣuya mār Ibašši-ili ipṭurašši ana pîšama ša Asuat-Digla Ilima-iriba urad Amurru-naṣir ina amuttiša uzzakkiši ana aššuttišu iltakan Ilima-iriba mussa u Asuat-Digla aššassu adi balṭūni eqlu u Libbi-ale palāh ahāʾiš eppušū ša ina berišunu ipassilūni 3 manû ṣarpa ihīaṭ kīmū x ina amutti u ana aššutt iškunūši x Asuat-Digla u līdānuša ālāyū ša Amurru-naṣir u mārēšu šunuma ilka ša ālāyutti ana Amurru-naṣir u mārēšu illukū u Amurru-naṣir u mārūšu Asuat-Digla u līdāniša ana amutti u urdutti lā iṣabbutū u ṭuppu ša kunukku Aššur-reṣuya ša ipṭire ša Asuat-Digla ša zakāʾiša ina bēt Amurru-naṣir šaknat kunukku Urad-Tašmeti šēbu Urad-Tašmeti mār Eriš-Kube šēbu Adad-naṣir mār Lara-Sin šēbu Enlil-kašid mār Aššur-tukulti šēbu Aššur-mušezib mār Iqiš-Adad šēbu x mār Mar-Adad kunukku Amurru-naṣir x x šēbu x-si-am-bi ṭupšarru kunukku Asuat-Digla kunukku Enlil-kašid kunukku Aššur-mušezib kunukku x Belat-ekalle ūmu 18-KAM₂ līmu Kidin-Marduk mār Naʾimti-ili
