tcma/assur/X001060
kunukku Urad-Tašmeti 12 ikû eqlu damqu ugār Gubbi-ekalle ša kī niggalle ša pūre ša Išaggum ṭihi pūre ša Azuniya mār Labunia ṭihi pūre ša x-nadin-ahhe rēhāti ašar Iddin-Kube inassuqūni ilaqqe ana šīme gamer ana 2 bilte 30 manê anneke Urad-Tašmetu mār Kubi-eriš ana Iddin-Kubi mār Riš-Nabu iddinma ušappi uppu laqi tuāru u dabābu laššu annaka šīme eqalšu apil zakku eqlu uzakka ina ašal šarre imaddad ṭuppa dannata a pān šarre išaṭṭar adi ṭuppa dannata a pān šarre išaṭṭurūni annītumma dannat kunukku Puhini šēbu Puhunu mār Urad-Tašmeti šēbu Izqupiya mār Aššur-qarrad šēbu Urkat-ile mār Šamaš-iqiša šēbu Šamaš-bel-kittu ṭupšarru mār Amur-dannussa kunukku ṭupšarre Kuzallu ūmu 29-KAM₂ līmu Enlil-taklak mār Kidin-Enlil
