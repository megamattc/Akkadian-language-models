tcma/assur/P282028
kunukku Išum-naṣir kunukku Apiye 40 manû annuku ṭēri aban bēt āle ištu Kidin-Adad mār Iddin-Kubi Išum-naṣir u Apiye mārū Hubite mār Zamuteya ša Šadalaya ilqeū ana 6 šanāte qaqqad anneke išaqqulū kī šaparti 2 ikû eqlišunu ṭihi kabāre u ṭihi eqlu ša Maṣi-ili mār Aššur-rabi 1 ikû eqlu kirê ša būrte ina libbišuni ṭihi eqal ša Ṣilli-Kube u ṭihi eqlu ša Sin-gešer 2 ikû eqlu ṭihi nārte ṭihi eqal ša Maṣi-ili u ṭihi eqlu ša Sin-gešer 4 ikû eqlu x x a-ri-ti harrāni ina še-x x nāre napharu 36 ikû eqal mīruše nāre ugār Šadalaya Kidin-Adad ukaʾʾal ētanarraš annuku ṣibta lā išû u eqlu igrē lā išû 6 šanāte ušallim annuku ihiṭṭū u eqalšunu ipaṭṭurū kunukku Mar-ile šēbu Mar-ile mār Iddin-Kubi šēbu Abi-ili mār Iddin-Kubemma šēbu Šerua-nadin-šumate ṭupšarru mār Iddin-Ninurta Kuzallu ūmu 5-KAM₂ līmu Adad-mušezib mār Mar-ile kunukku Abi-ili kunukku ṭupšarre
