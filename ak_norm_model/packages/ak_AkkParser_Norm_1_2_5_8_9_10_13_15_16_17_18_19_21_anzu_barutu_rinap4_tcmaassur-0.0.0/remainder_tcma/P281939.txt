tcma/assur/P281939
ana x u x qibima umma Babu-aha-iddinamma  ana Anu-ki-abiya aškāpe qibiā mā iltēniāte šuhuppāte ša Aššurayata u iltēniātemma šuhuppāte ša Kutmuhayāta dallih epuš ṭuppa ana pānišu sisiā u šēbūte ana pîšu šuknā šumma iqabbiakkunu mā tahapšu ana šuhuppāte ša Aššurayata laššu tahapša ina pitti rab sāpiē leqiā hûrata maške 1 sūta ibaššiūni leqiā ṣurra dināneššu arhiš lēpuš x x x ina alākiya x addanakku x-ka-an ri x x x x x x x  x tu ša pitti x ša dannat  ana Sarreni qibiā mā x x MEŠ ṣarhūte šamnu x x ṭāba lā turaqqa mā ina rīqāni x x x kīamma ša-al-ma-a-x mû ikaṣṣūni x x x ina kaṣāe u za x x x e ana rīqāni ṭābūte tatabbak  ana sinnišāte ša ina pitti Sarreni ilammadāni qibiā mā ṣālāte akkīšuma lā tugammirā mā muraqqiuttikina limdā mā šumma taturrā ṣālta tasaddarʾā u adi allakanni muraqqiutta lā lamdā mā labânātikina unakkas u ana Sarreni qibiā mā šumma tasaddar ṣālta takdirī x x x x muraqqiāte x x x x x x  Hibur ūmu 20-KAM₂ līmu Aššur-eriš
