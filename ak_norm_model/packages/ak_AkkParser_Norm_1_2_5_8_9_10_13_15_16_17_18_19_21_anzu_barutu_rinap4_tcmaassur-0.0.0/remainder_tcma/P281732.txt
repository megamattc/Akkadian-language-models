tcma/assur/P281732
ana Maʾnaye Kidin-Gula Aššur-suquppanni u Aššur-bela-šallim qibima umma Babu-aha-iddinamma Aššur-šallimanni Mušallim-Aššur u Nabium-belu-daʾeq qēpūtu Adad-tura Ešar-den-Nusku kāṣirū iltešunu kunukkē ša pî bēt tupninnāte naṣṣū ina pî kunukkēya kunukkūya kankū altaprakkunu ištu ahāʾiš izzizā bēt tupninnāte petiā tupninnāte šēṣiāne nupūša nappišā 2 ṣubātē ša šīpāte ša ṣēre adi maklilišunu 1 ṣubāta ša kitāʾe nalbēta ša libbi tupninnāte šeliāne 1 birša erqa ṣaʾʾupa ša pitti ša-muhhi-bēte ana mimma taʾʾerā kunukkēkunu kunkā ṣerpa nappišā ina libbi iškāre dinā ammar taddanāni ṭuppukunu šuṭrā šēbilāne quppa ša šinne u ašie petiā šurista ša šinne u ašie šeliāne hīṭā šaqulta šuṭrā ana mimma taʾʾerā kunukkēkunu kunkā šēbilāne tupninnāte kunukkēya kunkā ana nakkamte taʾʾerā nakkamta kunukkēyama kunkā ina pî kunukkē kunukkēkunu kunkā šēbilāne lubulta ša muhhi šarre ša ina pitti ša-muhhi-bēte naškunšani ana kurelle ilqeūnenni ultēbilakkunu muhrā ašrā ina pitti ša-muhhi-bētemma lū šaknat 25 manâ tabarriba ša u₂ x 20 manâ hašmāna ultēbilakkunu muhrā ana nakkamte taʾʾerā Hibur ūmu 1-KAM₂ līmu Ittabši-den-Aššur
