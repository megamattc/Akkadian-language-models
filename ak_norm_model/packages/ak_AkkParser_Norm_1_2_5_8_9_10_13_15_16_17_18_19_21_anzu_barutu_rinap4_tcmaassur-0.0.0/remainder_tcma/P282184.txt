tcma/assur/P282184
kunukku Mardukiya mār Lullaye Raba-ša-ili urad Lullaye mār Kidin-ilani ša Mardukiya mār Lullaye ana šīm sisê humūšie ša Lullayu mār Kidin-ilani ana mārē Yapšah habbulūni ša Mardukiya mār Lullaye ina pitti Išme-Ninurta mār Urad-Šerua ilqeūni ana mārē Yapšah iddinūni ṭuppa ša abišu ušēṣianni Raba-ša-ili ana Išme-Ninurta ana šīmiši gamer kī šīm sisê iddin ša Raba-ša-ili ipaṭṭaranni ta x x 12 bilta abāra ana Išme-Ninurta iddan Raba-ša-ili ipaṭṭar apil zakku tuāru dabābu laššu kāra kāre tahūma ana tahūme ašar mugerru ša šarre bēlišu ibbalkitūni pāhat buqurrānāʾē x x naṣṣū šēbu Ibašši-ili x {d}a-šur-BE x-{d}AMAR.UTU šēbu Riš-Adad mār Remanni-Adad Allanatu ūmu 9-KAM₂ līmu Aššur-bel-ilani
