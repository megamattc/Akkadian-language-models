tcma/assur/P493475
kunukku Puye 1 biltu 20 manû annuku ṭēri aban bēt āle ištu Bel-naṣir mār Azukiya Puye mār Buliya ilqe adi 8 šanāti kīmū ṣibte anneke annīe eqalšu īṣ u maʾda ugāra ša pāni bēt abišunu ṭihi eqal pūre ša Bel-naṣirma u ṭihi eqal pūre ša Adad-bani ahišu ukaʾʾal ētanarraš annuku ṣibta lā išû eqalšu igrē lā išû 8 šanātu ušallamā annaka ihīaṭ eqalšu ilaqqe šumma eqlu ana ṣarpe iddan kī eqlu illukūni Bel-naṣir ilaqqe šumma annaka lā ihīaṭ kī pānītišuma Bel-naṣirma ukaʾʾal pāhat eqle zakkuʾe Puyumma ittanašši šēbu Ṣilliya mār Ede šēbu Adad-daʾʾan mār Riš-Nabu šēbu Adad-šezibanni mār Kidinni kunukku Adad-šezibanni šēbu Ili-mudammeq ṭupšarru mār x-bilua kunukku ṭupšarre Belat-ekalle ūmu 2-KAM₂ līmu Ber-nadin-ahhe
