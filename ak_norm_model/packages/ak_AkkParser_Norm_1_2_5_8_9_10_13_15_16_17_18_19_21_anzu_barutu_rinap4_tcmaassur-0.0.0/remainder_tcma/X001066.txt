tcma/assur/X001066
11 ina ammāte šiddu u 6 ina ammāte u 1/2 x pūtu qaqqere paṣûte ina libbi 2 šubāte qaqqere šiāmāt Galze zitti Kube-eriš Mar-Šamaš u Warad-Šamaš mārē Dada Warad-Šerua u Dadu mārē Martia ša ṭihi bēt Šumu-libši mār Dada ṭihi bēt Halutašer ṭihi qaqqere zitti ša Šamaš-šeli mār Iddin-Aššur ṭihi qaqqere zitti ša Ababa mār Iddin-Aššur ana šīmem ana 1 manêm 5 šiqlem kaspem ṭēri Kube-eriš Mar-Šamaš u Warad-Šamaš mārū Dada Warad-Šerua u Madu mārū Martia ana Šamaš-taklaku mār Warad-Šerua iddinūma ušappiūšu ana qaqqerē šunūti u kaspem ṭēri šīmišu mārū Dada mārū Martia šunu u mārūšunu mamman ana Šamaš-taklaku mār Warad-Šerua u mārēšu lā iturrū šēbum Rišia šēbum Paka šēbum Sabu-qarrad šēbum Amurru-bani šēbum Anu-šar-ilani šēbum Urad-Kube šēbum Dadaya šēbum Nabu-qarrad ṭupšarru Kalmartu līmu Warad-Šerua mār Aššur-bani
