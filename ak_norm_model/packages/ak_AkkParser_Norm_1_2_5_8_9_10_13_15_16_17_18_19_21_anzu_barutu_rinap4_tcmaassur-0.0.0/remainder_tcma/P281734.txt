tcma/assur/P281734
ana Kidin-Gula Aššur-bela-šallim u Aššur-suqpanni qibima umma Babu-aha-iddinamma  Mušallim-Aššur Bel-leṭer u Nabu-belu-daʾeq qēpūtumma altaprakkunu kunukka ša pî tupninnāte u kunukkamma ša pî nakkamāte naṣṣū ina pî kunukkēya ša kunukku ša rīme šugarrurūni ištu ahāʾiš izzizā bēt tupninnāte x petiā ṣerpa iškāra ša Ale-ša-Limlik-Marduk dinā nakkamta petiā iškāre ša parkulle šēṣiāne dinā bēt sehpe petiā sehpa ša sūtu šēṣiāne ana iškāre ša sasinne dinā  ina ṣubātē ša kitāʾe kabarte kitāʾa ammar kanne u tuhalle iksā ana muhhiya šēbilāne  ṭuppukunu šuṭrā šēbilāne mā annania annania nultēṣia nittidin ina pî tupninnāte u ina pî nakkamāte kunukkēya kunkā ina muhhi kunukkēya kunukkēkunu kunkā šēbilāne  Ša-sarrate ūmu 16-KAM₂ līmu x
