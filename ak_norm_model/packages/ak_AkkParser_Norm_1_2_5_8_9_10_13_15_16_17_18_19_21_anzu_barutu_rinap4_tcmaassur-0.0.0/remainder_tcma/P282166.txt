tcma/assur/P282166
kunukku Šamaš-tukulti 12 ikû eqal mēreše damqa ana idre u gerre lā iqarrib ugār Bur-raṭati lū ina zittišu lū šīmātišu lū šiāmāt abišu Šamaš-tukulti mār Uze mār Appapa ana šīm gamer ana 1 bilte 30 manê anneke ana Nur-Kube mār Belšunu iddinma ušappi uppu laqi tuāru u dabābu laššu annuku šīm eqalšu Šamaš-tukulti mār Uze mahir apil zakku eqlu uzakka ina ašal šarre imaddad u ṭuppa dannata ana pāni šarre išaṭṭar šumma eqlu ina ugār Bur-raṭati laššu ina kutalle inassaq iṣabbat išallim kunukku Abi-ili šēbu Abi-ili mār Belšunu šēbu Bel-mušallim mār Šamaš-uballiṭ šēbu Bel-ahhešu ṭupšarru mār Amur-dannussa Ša-sarrati ūmu 6-KAM₂ līmu Išme-Aššur mār Erib-Aššur kunukku Bel-mušallim kunukku ṭupšarre
