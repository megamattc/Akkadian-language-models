tcma/assur/P281737
ana Aššur-bela-šallim u Aššur-suquppanni qibima umma Babu-aha-iddinamma Mušallim-Aššur Nabium-belu-daʾeq u Innammar-den-ili qēpūteya u Adad-tura kāṣira altaprakkunu kunukkēya ša pî nakkamāte naṣṣū ištu ahāʾiš izzizā bēt tupninnāte petiā nupūša nappišā ana maškanišu taʾʾerā ašia x x ni ša Siqi-ilani gabbušu kunukkēkunu kunkā x bēt abnagabie petiā 1 bilta abnagabia šēṣiāne kunukkēkunu kunkā šēbilāne nakkamāte kunukkē kunkā kunukkēya kunukkēkunu kunkā šēbilāne quppa ša šinne ašie ša pitti ša-muhhi-bēte iltēniš šēbilāne Kalmartu ūmu 23-KAM₂ līmu Šunu-qardu
