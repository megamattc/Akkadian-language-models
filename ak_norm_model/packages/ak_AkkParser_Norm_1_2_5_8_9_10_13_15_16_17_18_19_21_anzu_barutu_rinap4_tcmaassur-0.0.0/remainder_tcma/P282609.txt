tcma/assur/P282609
x x x x-ta-x ina muhhi x x ikribēšu ina gammure x ana pān Aššur x išakkunū šarru x x-tum-me šarre ilappat x iddan nāšiūtu kussâ ša šarre ina labânišunu išakkunū ana bēt ile unammušū ana bēt ile errubū šangû ša Aššur ina pānišunu uppa imahhaṣ akkīa iqabbi Aššur šarre Aššur šarrumma x x adi bāb Azzue iqabbi ana bāb Azzue ina kašāde šarre ana bēt ile errab uškaʾʾan iggarrar šēhāte ana pān Aššur ušarra ana parakke elle uškaʾʾan iggarrar 1 kappu ša hurāṣa šamnu ina libbišu tabek ištu ēkalle ištu šarre naṣṣū urrudūni 1 manâ ṣarpa 1 manû hurāṣa 1 lubulta adi tamlītu ištu kappi ša šamne ina šēp ile išakkan lubulta 1 manâ ṣarpa 1 manû hurāṣa ša ina šēp ile šaknūni malqētu ša šangê šarre paššura ana pān Aššur irakkas urrada ana muhhi šēhāte iqarrib adi šarre paššura ša pān Aššur iirakkusūni šangû paššurāte ša ilāni ša pitte irakkas šarre niqiāte x dariāte 1 alpa 6 immerē ana Aššur 1 immeru 1 aban Šerua 1 immeru 1-TA.AM₃ abnātu Nusku Kippat-mate 2 abnātu Enlil u Dagan 3 abnātu dayyānū ša parakke 2 abnātu Sin Šamaš ša bēt Aššur 2 abnātu {d}x-MEŠ ša parakke 4 abnātu ilāni x x 1 abnu Ištar 2 abnātu Ea Damkina x 1 abnu Ninurta 1 abnu {d}x ša ēkalle 1 abnu {d}x ilāni darsūte 1 abnu {d}x 1 abnu Neš-ili-mate x 1 abnu 1 immeru 1 ṣubātu Mullissu 1 abnu Tambaya 1 abnu Šamšaya 2 abnātu ṣalmānu ša ēkalle 1 abnu Enpi 1 abnu Kalkal 1 abnu ṣalmu ša šarre 2 abnātu nēšū 2 abnātu urmahhū 2 abnu mīlê 2 abnātu lahmu 1 abnu Kusarikku 11 abnu Pu-lišanu 1 aban Ea-šarru 1 aban Damkina 3 abnātu ilāni Šubare 2 abnātu dayyānū ša kutal ile abnāte annûte ana qēlte iddan šarre abbašša uššar agāʾa u silqa eppal agāʾa ša Aššur u kakkē ša Mullissu inaššia ina šēp parakke ina muhhi kussê ušeššab 1 niqia ana pāne eppaš 2 birše x x x inaššiūni 1 birše šangû ina pān Aššur ellal 1 birša ina pān Mullissu ellal šangû birša ša ina pān Aššur x ana x x x x burke x kulūle ina muhhi birše ša ina pān Aššur illulūni inaššima ukallalšu 1 šabēra hurāṣa šangû adi kulūle ana qaqqad šarre ikrurūni šangû adi kulūle ana qaqqad šarre iṣalliūni ikarrabšu akkīa iqabbi mā kulūle ša qaqqadka mā Aššur Mullissu bēlū ša kulūlika 1 meʾate šanāte liṣṣurūka šēpka ina Ekur u qātātika ina irat Aššur ilika lū ṭābe ina mahar Aššur ilka šanguttaka u šangutta ša merāka lū ṭābat ina ešarte haṭṭaka mātka rapiš qabāʾa šemāʾa magāra kētta u salīma Aššur liddanakku ikribēšu ina gammure rabiūt ša-rēšē šarrāni ultanaknanū šēpāni ša šarre unaššuqū šarre ištu kisal Nunnammir uṣṣaʾā ana ēkalle iššer 1 manâ ṣarpa aʾīluttu ša šarra iššiūni ilaqqeū lubulta adi tilliša ṭupšar āle ilaqqe šarre x-x ša rēš hamiluhhe ina gammure aʾīluttu ša šarre ana pāni bēt ile iššiūni ištu abulle šarre ina labâne inaššiū ana tamlie errubū ina abulle šarre ina pî bēt Labbune mardutu makkat kussâ ša šarrūte ṣalʾat x ina pit kussê ša šarrūte x šar adi muhhi ina kussê ina labâne naṣṣū ina kussê ša šarrūte ušēššubūšu zammārū izammurū rabiūtu ša-rēšēn šarrānu ina pān šar ultanaknanū šēpāni ša šarre unaššuqū adi iṣallulūnima ina muhhi kussê kammus šulmānāte ana šarre uqṭanarrubū šulmāna pānia ša ana šar uqarribūni ana bēt Aššur ubbulū ana pān Aššur išakkunū malqētu ša šangû rabie ištu nāmurāte ana šarre uqarribūni šukkalle rabiu sukkallē šaniu haṭṭāte ana pān šarre ikarrurū rab liqtāni kīsīšu rab zammārē sammêšu u attamannu ša pāhete ša ukallūni mazzaltašunu uššurū ipatteū izzazzū šar iqabbiaššunu mā yamattu pāhassu lukaʾʾil uškannū iggarrarū iqarribū yamattu ina mazzaltešu izzâz 1 abnu Allatu 1 abnu Bel-šarre 1 Daglanu 1 abnu Siusa napharu 1 meʾatu 10 abnātu ilāni ša bēt Aššur 1 abnu ṣalme ša abulle Aššur 1 abnu Išhara 1 Gašranu 1 ešertu 1 Bel-labriya 1 Laban 1 Gubaba 1 Išum 1 Maliku 1 Annunnaʾitu 1 Ulaya 1 Isinutu 1 Belat-ekalle 1 Attuyat 1 Sabiʾlulutu 3 Bel-šarre Manugal Guzalu 1 Anu 3 ilāni rabiūtu 1 Šalimtu 1 Šuniburu 1 Narudi 1 Kube ša bēt Ane 1 Ingurisa 1 Adad 1 Šala 1 Taramuya 1 {d}x 1 {d}x 1 Girra 2 Erišu Hurmešu x ṣalmānu ša x 1 Rubatu x 1 ṣalmu ša ēkalle 1 {d}x 1 Kišitu 1 Samu 1 x x 1 Belat-ṣerre 2 urmahhū ša ēkalle 1 {d}x 1 Lamassu elītu 1 Lamassu šaplītu 1 Sin ša šamāʾē 1 Adad ša šamāʾē 1 Šamaš ša šamāʾē 1 Ištar ša šamāʾē 1 Digla 2 Tuʾamu 1 Narudi 1 abnu 1 ṣubātu zakia Adad 1 abnu 1 ṣubātu zakia Salmanu 1 Ištar-rada 1 Belat-Akkade 1 ṣalmu 1 zakia 2 immerū 2 šiltāhū Tuʾamu ilāni annûte ša ēkalle ša ina ṭuppe qabiūnima ana bētāt ilāni ša Kar-Tukulti-Ninurta errab ilāni ša Kar-Tukulti-Ninurta ina Libbi-ale usbū 1 abnu Ištar ša Kar-Tukulti-Ninurta 1 abnu Bel-šarre 1 alpu 6 immerū 1 abnu Marduk 1 immeru 1 abnu Zarpanitu 1 immeru 1 abnu Tašmetu 1 immeru 1 abnu Ahbutu 1 immeru 1 abnu {d}x x x 1 immeru 1 abnu Ea 1 immeru {d}x 1 immeru 1 abnu Nergal ša Kutie x 1 immeru 1 abnu Anunitu ša Akkad x-x-su x x x x x
