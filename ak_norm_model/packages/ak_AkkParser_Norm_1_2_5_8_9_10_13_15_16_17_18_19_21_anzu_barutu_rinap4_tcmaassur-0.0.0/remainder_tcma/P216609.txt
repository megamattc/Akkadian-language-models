tcma/assur/P216609
1 šubat maṭi 1/6 šiqlem qaqqere paṣiūtem ina libbi qaqqere šiāmāt Galze abi abišunu mār Ayyu-qudadi ša ṭihi qaqqere ša Martia mār Iddin-Aššur ṭihi bēt Šumu-libši mār Dada ṭihi bēt Ikunaya mār Kubeya ṭihi qaqqere zitti ša Ababa mār Iddin-Aššur u ṭihi rebītem zitti Iddin-Aššur mārem rabiem u Iddin-Aššur mārē Šamaš-mušeli ana šīmem ana 3 manêm kaspem ṭēri Iddin-Aššur mārem rabiem u Maṣi-ilani mārū Šamaš-mušeli ana Šamaš-taklaku mār Warad-Šerua iddinūma ušappiūšu ana 1 šubat maṭi 1/6 šiqlem qaqqerē šunūti u 3 manêm kaspem ṭēri šīmišunu Iddin-Aššur u Maṣi-ilani mārū Šamaš-mušeli u mārūšunu mamman ana Šamaš-taklaku mār Warad-Šerua u mārēšu ula iturrū kīma ṭuppe dannate labērte annītu ṭuppu dannat šēbum Dadia mār Akuza šēbum Rišia mār Nima šēbum Baga mār Puhia šēbum Adad-asu mār Amur-rabussa šēbum Sabu-qarrad mār Ili-rabi šēbum Anu-šar-ilani šēbum Nabu-qarrad ṭupšarru Belat-ekallem līmum Qiš-Amurru mār Ababa kunukku Dadia mār Akuza kunukku Rišia mār Nima kunukku Baga mār Puhia kunukku Adad-asu mār Amur-rabussa kunukku Sabu-qarrad mār Ili-rabi kunukku Anu-šar-ilani mār x-x kunukku Nabu-qarrad ṭupšarru 1 šubat maṭi 1 šiqlem qaqqere paṣiūtem zitti Iddin-Aššur mārem rabiem u Iddin-Aššur mārū Šamaš-mušeli ša ṭihi bēt Šumu-libši mār Dada ṭihi bēt Ikunaya mār Kubeya ṭihi qaqqere ša Martia mār Iddin-Aššur ṭihi qaqqere zitti ša Ababa mār Iddin-Aššur u ṭihi rebītem ana šīmem ana 3 manêm kaspem ṭēri Iddin-Aššur mārum rabium u Maṣi-ilani mārū Šamaš-mušeli mār Galze ana Šamaš-taklaku mār Warad-Šerua ušappiūšu ana 1 šubat maṭi 1/6 šiqlem qaqqere šunūti u manêm kaspem ṭēri šīmišunu Iddin-Aššur mārem rabiem u Maṣi-ilani mārū Šamaš-mušeli mār Galze u mārūšunu mamman ana Šamaš-taklaku mār Warad-Šerua u mārēšu ula iturrū Belat-ekallem līmum Qiš-Amurru mār Ababa
