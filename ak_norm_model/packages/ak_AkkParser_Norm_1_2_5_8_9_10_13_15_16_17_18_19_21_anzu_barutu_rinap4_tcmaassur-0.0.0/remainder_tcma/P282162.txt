tcma/assur/P282162
kunukku Ubariya 3 ikû 1 kumānu 3 šēpu eqlu adru u qaqqar āle ēṣu u maʾdu būrte zittišu ebirti Šiššar ugār Alu-ša-Ili-itti-ilu ana šiāmāt Igaye abi abišu ana šīmi ana šīm gamer ana 50 manû annuku Ubariya mār Azuziya mār Igaye ana Kidin-Adad mār Iddin-Kubi iddinma ušappima tuāru u dabābu laššu annuku šīm eqalšu adre qaqqar āle u būrte Ubariya mahir apil zakku eqlu adra qaqqar āle būrte uzakka ina ašal šarre imaddad u ṭuppa dannata ana pāni šarre išaṭṭar ṭuppu dannutu eqlu šuāšu ašar tīlîni ana Kidin-Adadma zakkuʾat  kunukku Adad-daʾeq šēbu Šamaš-paṭir mār Šamaš-nadal šēbu Adad-daʾeq mār Šamaš-ili šēbu Šamaš-tukulti ṭupšarru mār Apil-Kube kunukku ṭupšarre Abu-šarrani ūmu 6-KAM₂ līmu Ibašši-ili mār Aššur-bel-aple kunukku Šamaš-paṭir
