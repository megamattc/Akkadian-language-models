cmawro/cmawr3/Q007454
ÉN mannu ibtuq nārī ušarda atappī saḫḫāti ša nārīya ušābila mê burmāyānu apsî binût tâmti ibtuq nārī ušarda atappī saḫḫāti ša nārīya ušābila mê mannu lušpur ana bēli rēmēnî Marduk lišēbila bīna binût ilūtīka KIMIN maštakal mullilat ilī KIMIN burāšu siriq ilūtīka KIMIN terinnatu mullilat elēnīti KIMIN kibrītu lā māḫirat x KIMIN kukru ša šadî u ḫursānī KIMIN qaran ayyali x x lumḫaṣ ina šiltāḫi x x lisseker nārī lībala mê saḫḫāti ša nārīya lā uštabbalā mê līrid ṣeḫḫeru ina āli lilsâ alāla  KA.INIM.MA ušburrudê u namerimburrudê  DÙ.DÙ.BI bīnu maštakal burāšu terinnatu kibrītu kukru qaran ayyali sebet šammī annûti tubbal taḫaššal tanappi ina šēri ina maḫar Šamaš šipta sebîšu ana muḫḫi tamannū-ma ina šiltāḫu siparri sebîšu tamaḫḫaṣ-ma lū ina šikari lū ina mê lū ina karāni ištanattī-ma māmītu pašir kišpī ana amēli lā iṭeḫḫû  ÉN Gilgāmeš šar erṣeti rapašti dayyānu lā ṭāʾti tuppi Iqīšâ bukur Ištar-šumu-ēreš liblibbi ša Ekur-zakir mašmaššu x x x tašakkak x x iballuṭ x tapaššassu x bēl šipti x AK.BI ÉN šu nam-lu₂-u₁₈-lu x x ša qāt amēlūti x x x x  šumma amēlu pānūšu iṣṣanundūšu muḫḫašu x šīrūšu uzaqqatūšu šunātūšu pardā mītūti ītanammar dābibu ittīšu kīttu lā idabbub ḫayyattu kayyamānšu amēlu šū ṣalmūšu ana Girra u gulgulli paqdū ina išāti nadû x ušābilūšu-ma x  x u₂ x kur la x x x x
