ribo/babylon6/Q003338
rēʾû kēnu migir bēl bēlī malku naʾdu ša tarammu Zarpanitum šarratu ilat kalâ gimri šarru šahtu ša bēlūssunu putuqquma qurussunu dallu rēšu mutnennû aš₂-ru kan-šu pālih ilūtišunu rabīti ša ana udduš ešrēti abtāti nummur māhāzī rēʾûtu kullat nišī tumallû qātuššu ana šutēšuri pelludê mašûti u turri gimilli KUR-URI{KI} taššûšu ana šarrūti ana nuhhu libbi ilūtika rabīti šupšuh kabbatika tassuqušu ana dannūti inūšu ina palê šar mahriya ittabšâ idātu lemnētu nišī kullat māhāzī x x x x parṣīšina umašširāma ša BI x x ni-x x AN x man-za-x hiṭītu šuršû asakku aklu ina bi-x x gur-ru-x bil-ta x ušabšû rikiltu ana būši e₂-sag-gil₂ u mār Babili qātīšunu ūbilūma imšuʾū būšašu hurāṣu kaspu abnī ša qereb ēkurri ana Elamti x-x-u₂ x-su x-ma x-x tanitti Marduk bēli rabê bēliya epšēt e-tep-pu-šu x x x x x x šiṭir šumiya x ēsiqma x x x x x x x x aškun Marduk bēlu rabû epšētiya damqāti
