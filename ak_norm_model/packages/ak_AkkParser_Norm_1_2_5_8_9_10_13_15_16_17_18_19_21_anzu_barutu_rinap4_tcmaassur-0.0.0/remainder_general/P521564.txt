borsippa/P521564
ūmu ištēn mazzaruttu ša Nabu ūmu 17-KAM ša Arahsamnu isqu nuhatimmūti Ezida bīt Nabu šitta qātān ša ūmu Emahgirzal bīt Mar-biti qereb ša ūmu 19-KAM ša arhussu ša kal šatti mala bāšû adi makkasišu u kunāšišu Arad-Bel māršu ša Nabu-mukin-zeri mār Kidin-Sin ina migir libbišu iknukma pāni Šaddinnu māršu ša Balassu mār Beliyaʾu ana ūmu ṣâtu ušadgil  ina kanāk ṭuppa šuāti  mahar Iqbi-Bel māršu ša Nabu-eṭer-napšati mār Kidin-Sin Šumu-ukin māršu ša Nabu-eṭer-napšati mār nappāhu x-MU-URU₃ māršu ša Etellu mār Iddin-Papsukkal Nabu-mukin-zeri ṭupšarru māršu ša Kidinnu mār Kidin-Sin Borsippa Šabaṭu ūmu 1-KAM šanat 4-KAM Darius šar Babilu šar mātāti
