aemw/amarna/P271075
Rib-Addi iqbi ana bēlišu šarri rabî šar mātāti šar tamhāra Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut šanītam yamlik šarru ana Ṣumura amur Ṣumura kīma iṣṣūri ša ina libbi huhāri kilūbi šaknat kīnanna ibaššât Ṣumura mārū ʿAbdi-Aširta ištu qaqqari u amīlū Arwada ištu ayyabba urra mūša eliši u ušširtī 3 eleppāti ana mahar Yanhami u eleppāt amīlī Arwada ana ṣabātišina u aṣaʾū amur amīlū Arwada ina aṣi ṣābī piṭṭāti kali miyam ʿAbdi-Aširta ittišunu lā laqi u eleppātušunu aṣâ kīma kitti ištu māt Miṣri kīnanna lā tipallihūna anumma laqû Ullaza u Ṣumura tubaʾʾûna laqâ u kali mimmi ʿAbdi-Aširta nadnū ana mārī u inanna dannū u eleppāt amīlī miši laqû qadu mimmîšunu u anāku lā ileʾʾû alāka ana tillati ana Ṣumura Yapa-BaʿluORHaddu nukurtu ittiya eli mimmîya ša ittašu nītepuš dīna ana pāni Aman-mašša u DUMU-piha u ana pāni Yanhami u tīdû šunu kittiya eli mimmîya eli maʾid mimmîya ittašu kīnanna ītepuš nukurta ana yâši u inūma ešme ṣabāt Ullaza u aštapar x-x-mi ana šâšu u yištahat ištu 2 mārī u laqa x itti šâšunī ītepuš nukurta ittiya eli mimmîya x ayyābaše ana laqi šeʾim ana akāli ištu māt Yarimmuta ū amūtu x Ṣumura x x x-ši-ia x-nu x x x ušširtī x x x-ru-ti-ia x A ME x x x-ru-ti-ia x ana šâšu x x x x-šu-nu x x x x x-ia eli x x x habirū x Yapa-BaʿluORHaddu x mimmîya x Ibirta x luwaššira x u nīpuš dīna ina pānišunu kali mimmîya ša ittašu yulqe ana šarri u yibluṭ arad kitti ana šarri amīlū māt Miṣri ša aṣâ ištu Ullaza anumma ittiya šunu u yānu šeʾem ana akālišunu Yapa-BaʿluORHaddu lā yaddinu eleppātiya ina māt Yarimmuta u uššaršunu ana Ṣumura lā ileʾʾû aššum eleppāt Arwada allû yaqbû ana šâšu Rib-Addi laqāšu kīnanna eliya x
