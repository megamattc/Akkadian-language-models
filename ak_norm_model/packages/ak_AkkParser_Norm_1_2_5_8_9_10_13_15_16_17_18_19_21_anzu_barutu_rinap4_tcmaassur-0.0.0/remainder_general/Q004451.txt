cmawro/cmawr1/Q004451
x x  šumma amēlu rēš libbīšu x mimma ikkalu u išattû x x x nīš ilīšū x x ana eṭērīšu {u₂}x x x x x atma ša muṣaʾʾirāni arqi x ḫašḫūr api ištēniš tasâk x kal zumrīšu tapaššaš x  šumma KIMIN tarmuš imḫur-līm x ištēniš tasâk lū ina šikari lū ina x lā patān ištanatti kišpū pašrū  šumma amēlu qerbūšu ittananpaḫū rēš libbīšu uṣarrapšu irassu ikkalšu akalī u šikara muṭṭu amēlu šū ḫašê maruṣ kišpī šūkul u šaqi ana bulluṭīšu tarmuš imḫur-līm imḫur-ešrā tullal GAN.U₅ ardadillu šeššet šammī annûti ištēniš tasâk lū ina šikari lū ina karāni lā patān ištanatti kaspa ḫurāṣa erâ annaka ina kišādīšu tašakkan  x x x amēlu šū kašip x saḫlê x lām šēpīšu ana qaqqari iškunu x zumuršu x x--ma iballuṭ  šumma KIMIN x ina šizib enzi taḫaššal x x lām šēpīšu ana qaqqari iškunu x napšaltu KIMIN  šumma KIMIN {giš}x x x sikilla ištēniš taḫaššal tanappi ina šikari išattī-ma napšaltu KIMIN  x ana amēli lā ṭeḫê maštakal ḫašê x tanaddi ina kakkabi tušbāt lā patān išattī-ma x x parzilla erâ ina kišādīšu tašakkan-ma iballuṭ  ÉN pa-ti pa-ti-ti pa-ta-kar pa-ta-kar ha-ti-ib ha-ti-ib TU₆ ÉN  KA.INIM.MA ušburrudê  DÙ.DÙ.BI x{mušen} taṭabbaḫ dāmšu ina pursīti tamaḫḫar šipta sebîšu ana libbi tamannū-ma amēlu šū ūmišamma iptaššaš ša ītanamdaru lā ikaššassu  šumma amēlu libbašu iktanassūšu libbašu iʾâš piṭrūšu zuʾta inaddû ṣibit libbi irtanašši rēš libbīšu rupušta irtanašši amēlu šū kašip ana šupšurīšu ḫašḫūr api apruša ištēniš tasâk ina šamni taballal taptanaššaš-ma iballuṭ  šumma KIMIN x atma ša muṣaʾʾirāni arqi ištēniš tasâk ina šamni taballal taptanaššassu-ma iballuṭ  ana kišpī ana amēli u bītīšu lā ṭeḫê maštakal šakirû billatu damiqtu kibrīt šamnu ḫalṣu ina bābi kamî u ṣerri dalti tetemmer-ma kišpī iḫalliqū ana amēli u bītīšu lā iṭeḫḫâ  tarmuš imḫur-līm imḫur-ešrā {u₂}x atāʾišu nīnû urnû tīyatu nuḫurtu saḫlû kasû aktam karān-šēlebi šibburratu lišān-kalbi zēr lišān-kalbi ṭābat emesalli sikillu bīnu zēr bīni burāšu zēr burāši azallû zēr azallê maštakal  25 šammū ṭūb libbi ušburrudê u NAM.ÉRIM.BÚR ina šikari išatti gabari Ilī-rēmanni  x tīyatu atāʾišu kurkanû x šibburratu urnû nīnû x azallû ṣaṣumtu zēr karān-šēlebi zēr bīni zēr ēri x ēdu imḫur-līm imḫur-ešrā x aktam lišān-kalbi zēr lišān-kalbi saḫlû kasû zēr šakirê šumuttu šuruš pillê zikari šuruš šūši uḫūlu qarnānû ḫuluppu burāšu aban gabî kalgukku zēr šurdunî šammi ašî šammu peṣû šammi balāṭi kukuru qanû ṭābu ḫašḫūr api murdudû sikillu kirbān-eqli ayyar kaspi ayyar ḫurāṣi dadānu azupīru ardadillu zēr tarmuš kamantu 51 šammū ušburrudê  tarmuš imḫur-līm imḫur-ešrā ḫašû atāʾišu nīnû urnû nuḫurtu kasû saḫlê aktam šibburratu lišān-kalbi zēr lišān-kalbi azallû elkulla elikulla kukuru šammu peṣû karān-šēlebi maštakal sikillu bīnu zēr bīni burāšu zēr burāši ṭābat emesalli 27 šammū ušburrudê gabari Lu-Nanna lū ina šikari lū ina karāni išattī-ma iballuṭ  tarmuš imḫur-līm imḫur-ešrā atāʾišu kurkanû ṭābat amanni ṭābat kupad bīnu maštakal zēr maštakal simbirru tīyatu nīnû  13 šammū ušburrudê lū ina šikari lū ina karāni lū ina šizbi lū tābīla ištanattī-ma kišpū pašrū  šuruš tarmuš šuruš imḫur-līm šuruš imḫur-ešrā sikillu tullal ardadillu zēr ardadilli šakirû lišān-kalbi NU.LUḪ nuḫurtu arti urnê ḫašû illāt tâmti nīnû ruʾtītu bukānu ḫašḫūr api urânu kurkanû nīnû ašqulālu atāʾišu azallâ 22 šammū ušburrudê šumma amēlu šamma šūkul u šaqi damiq ištēniš tasâk ina šikari tašaqqīšu-ma iballuṭ  maštakal tarmuš imḫur-līm imḫur-ešrā sikillu iš-pišru urânu ēdu ḫašḫūr api kurkanû azallû nīnû šakirû lišān-kalbi ḫašû NU.LUḪ nuḫurtu urnî šibburratu illāt tâmti ruʾtītu ardadillu zēr ardadilli  23 šammū ša ušburrudê  nuḫurtu tīyatu aktam kurkanû šibburratu urnû azallû šumuttu maštakal nikiptu karān-šēlebi ṭābat emesalli zēr bīni nīnû 14 šammū ušburrudê lū ina karāni lū ina šikari išatti  x uṭṭat tarmuš 15 uṭṭat imḫur-līm x uṭṭat imḫur-ešrā bīnu zēr bīni maštakal zēr maštakal x elkulla imbuʾ tâmti x kikkirânu peṣû zēr ḫuluppi x nuḫurtu ḫašḫūr api x atāʾišu 2/3 qa burāšu x x qa baluḫḫu x x x x x lā ubāni x x x 1/2 qa nuḫurtu 1/2 qa ḫašû 1/2 qa nīnû 1/2 qa šumuttu 1/2 qa azupīru x šibburratu 14 uṭṭat ṭābat amanni x ṭābat kupad aktam 35 šammū ušburrudê latku ša ana qāti šūṣû  tarmuš imḫur-līm imḫur-ešrā ḫašû atāʾišu kasû nuḫurtu tīyatu aktam kurkanû šibburratu urnû azallû šumuttu maštakal nikiptu karān-šēlebi ṭābat emesalli zēr bīni nīnû 20 šammū ušburrudê ina šikari išatti  x uṭṭat tarmuš 15 uṭṭat imḫur-līm x uṭṭat imḫur-ešrā 2 šiqil aktam x ṭābat kupad šalāšat šiqil kanaktu x nīnû ešeret šiqil ḫašû x urnû ešeret šiqil kasû x x ešeret šiqil bīnu zēr bīni maštakal zēr maštakal x šiqla teleqqe 15 šammū ušburrudê lū ina karāni lū ina šikari lū ina šizbi lū ina šikar sābî balu patān ištanattī-ma iballuṭ latku  ana amēli napḫar kišpī šabsūšum-ma lū ina nēpelti asûti lū ina nēpelti āšipūti ilazzazū-ma ul paṭrū imḫur-līm imḫur-ešrā tarmuš nabruqqu ḫašû zēr bīni aban gabî sebet šammī annûti taḫaššal tanappi lū ina karāni lū ina šikari ištanattī-ma iballuṭ  x kirbān-eqli saḫlû x šammū ušburrudê ina šikari ištanatti  tarmuš imḫur-līm imḫur-ešrā ḫašû atāʾišu tīyatu urnû šibburratu nīnû kurkanû ša šadî azallû kasû maštakal lišān-kalbi ṭābat amanni 15 šammū ušburrudê lū ina karāni lū ina šikari išatti  imḫur-līm imḫur-ešrā tarmuš ēdu erkulla elkulla sikillu zēr sikilli bīnu zēr bīni lišān-kalbi maštakal alamû annuḫara gabû ṭābat emesalli ṭābat kupad kasû azallû kukuru burāšu nuḫurtu šuruš nuḫurti GAN.U₅ ḫašû ḫabbūr qan-šalāli šibburratu urânnu urnû nīnû atāʾišu ardadillu  32 šammū ušburrudê lū ina karāni lū ina šikari ina itqūr bīni išatti  šumma amēlu upīšū lemnūtu saḫrūšu ana upīšī lemnūti ana amēli lā ṭeḫê ēdu annuḫara sāmtu kasê Ú.KU₆ šīḫu ḫamšat šammī annûti ina itqi talammi ina dām erēni tasallaḫ ina maški tašappi ina kišādīšu tašakkan  šumma amēlu bēl amātīšu kišpī isḫuršu ana amēli lā ṭeḫê sikillu šunû maštakal imḫur-līm atbāru ina maški  šumma KIMIN ḫarmunu kutpû sassatu ina maški  šumma amēlu bēl amātīšu kišpī isḫuršu šunû sikillu maštakal anḫullû ēdu ina maški  ana kipdī bēl amātīšu šuddî kaspu ḫurāṣu erû annaku zibītu amēlānu {u₂}x x  ana kipdī bēl amātīšu šuddî x argannu barīrātu x GAN.U₅.UM {u₂}x x ina šipāt unīqi lā-petīti x  ÉN an-da-ki-hi x a-li-li mu-ne-ra-ba x šiptu annītu sebîšu ana muḫḫi x  šumma KIMIN ēdu zēr {u₂}x x x ina maški x šumma amēlu zīru zikurudû dibalû kadabbedû upīšū lemnūtu bēl amātīšu išḫuršu ina maḫar ili šarri kabti u rubê šuškun eli āmirīšu maruṣ ana upīšī lemnūti šupšuri imbuʾ tâmti imḫur-līm atāʾišu šadânu ṣābitu ina šaman šurmēni šaman kanakti šaman qanê ṭābi šaman erēni šaman murri šaman burāši itti šaman pūri taballal-ma ÉN X X šalāšīšu tamannū-ma tapaššaš-ma išallim  šumma KIMIN šaman burāši šaman murri šaman qanê ṭābi šaman suādi šaman kanakti šaman ballukki ištēniš teleqqe ina mūši ina maḫar Ištar nignak burāši tašakkan šikara tanaqqi šipta sebîšu tamannū-ma kayyāna tapaššassu  ÉN X X {d}utu X Anu X {d}utu diŋir-mu X diŋir-re-e-ne X lugal X dumu lugal X idim X lu₂-u₁₈-lu X nam-lu₂-u₁₈-lu X nam X diŋir ša₃ ka X he₂-en-bur₂-da TU₆ ÉN  šumma KIMIN qadūt šikani šuršummī šikari tubbal taḫaššal saḫlê kasâ nīnâ zēr tarmuš burāša kukura malmališ tasâk ina mê taballal ina ṣēti tubbal tatâr-ma taḫaššal ina šamni ina tamgussi tušabšal taḫaššal tatâr-ma ina lipî taḫaššal ina šamni ṭābi taltappat ina maški teṭerri kal šīrīšu taṣammid imḫur-līm tarmuš imḫur-ešrā tasâk ina šamni taballal ina kakkabi tušbāt lā patān išatti  DIŠ nīnû atāʾišu kirbān-eqli {u₂}x x ḫamšat šammū ušburrudê ina x  imḫur-līm imḫur-ešrā tarmuš šuruš ḫûrati erbet šammū UŠ₁₁ namerimburrudû ina šikari tašaqqīšu ÉN iddi Ea tamannu  šumma amēlu illātūšu illakū lā ipparrasā ana bulluṭīšu imḫur-līm tarmuš elikulla zēr maštakal balu patān aḫê išatti   šumma amēlu illātūšu illakā-ma asû u āšipu parāsa lā ileʾʾi ana bulluṭīšu imḫur-līm imḫur-ešrā tarmuš nuḫurtu ḫašû atāʾišu lišān-kalbi maštakal uḫūlu qarnānû annuḫara šammī šunūti ištēniš tasâk ina šamni ḫalṣi dišpi u karāni lā patān išattī-ma iballuṭ   nīnû ḫašû nuḫurtu kasû saḫlê kirbān-eqli kukuru  sebet šammū māmīti ušburrudê x x-ri-šu₂ x x lā patān x  šumma amēlu x arkīšu šikara išattī-ma ina libbīšu lā inâḫ libbašu ana arê ītenellâ ina mê irtanammuk ikkašu iktanarru ūtakkak amēlu šū luʾʾâte itti akali šūkul u šikari šaqi ana bulluṭīšu šuruš šūše x alluḫara ištēniš tasâk ina šikari taballal-ma ina maḫar Enzi tušbāt ina šēri lā patān tašaqqīšu arkīšu ḫīl baluḫḫi mê bīni mê maštakal mê irtanammuk-ma iballuṭ   šumma amēlu rēš libbīšu ittananpaḫ kal šīrīšu ītanakkalšu mimma ikkalu x x x amēlu šū kišpū ṣabtūšu ana bulluṭīšu urnê ḫašê x ištēniš tasâk ina šikari lā patān ištanatti atma ša muṣaʾʾirāni arqi tubbal tasâk ina šamni taptanaššassu-ma iballuṭ  šumma amēlu balu patān libbašu imâʾ u ugaʾʾašam-ma x x ana bulluṭīšu maštakal bīnu zēr bīni ištēniš tasâk ina šikari lā patān išattī-ma iballuṭ  šumma KIMIN tarmuš ḫašû ištēniš tasâk ina karāni ṭābi išattī-ma iballuṭ  šumma amēlu qerbūšu ittananpaḫū lišānšu tiṣabbutat x x x šubâ ayyarta ina kišādīšu tašakkan-ma iballuṭ  šumma amēlu x--ma ina ṣalālīšu dāma inaddâ x x x ḫašê andaḫše ištēniš tasâk ina x   x šaṭir-ma bari  tarmuš imḫur-līm imḫur-ešrā sikillu elkulla baluḫḫu aktam atāʾišu ḫašḫūr api lapat armanni aban gabê imbuʾ tâmti nuḫurtu tīyatu ḫašû urnû samīdu šibburratu azupīru nīnû šumuttu ḫabbūr balti ḫabbūr ašāgi ḫabbūr qan-šalāli bīnu zēr bīnu maštakal zēr maštakal burāšu zēr burāši ṭābat kupad ṭābat amanni suluppū zēr ḫuluppi suādu kulkanû kasû 37 šammū ušburrudê ša ina qāti šūṣû lū ina šikari lū ina karāni lū ina mê lū ina šamni lū ina ḫīqāti ištanatti lū tābīla ana pîšu inaddi  šumma amēlu rēš libbīšu rupulta irtanašši rēš libbīšu uṣarrapšu akala u šikara muṭṭu šīrūšu tabkū amēlu šū kišpī šūkul u šaqi ana šupšuri ḫašû tullal sikillu ištēniš tasâk ina šikari tanaddi ina kakkabi tušbāt ina šēri balu patān tašaqqīšu iʾarrū-ma iballuṭ    ḫašû atāʾišu imḫur-līm karān-šēlebi nīnû nuḫurtu tullal {u₂}x burāšu kikkirânu peṣû bīnu 11 šammū kadabbedê ina šikari išatti  šumma amēlu illātūšu ina mayyālīšu lū ina kal ūmi lū ina kal mūši illakā-ma lā ipparrasā ana parāsi ḫašê atāʾiša aban gabê bīna ḫīl baluḫḫi burāša kukura ištēniš tasâk ina šikari tašaqqīšu  gabari tuppi labirti kīma labirīšu šaṭir bari tuppi Aššur-šākin-šumi mār {m}x ša ana Nabû bēlīšu taklu x x x x x x dandan x du x x 1/3 x x {šim}x x kukuru x ina mašak serrēmi teṭerri x x  tullal {u₂}x x KUR₂ ina dām ēm taṣṣamduš x-x-x iballuṭ x  šumma amēlu nakkaptašu umaḫḫassu-ma kal šīrīšu ītanakkalūšu saliʾ qater rēš libbīšu ikkalšu ikkal išattī-ma uttanarra amēlu šū kišpū ṣabtūšu x x-ma iballuṭ   šumma MIN mê mundi lā patān tašaqqīšu-ma iballuṭ šumma MIN arti errî tasâk ina karāni tašaqqīšu iʾarrū-ma iballuṭ šumma MIN sebe uṭṭat anzaḫḫa ina šamni tasâk lā patān tašaqqīšu MIN šumma MIN ariḫa tasâk ina karāni lā patān tašaqqīšu MIN šumma MIN x x tasâk ina karāni tašaqqīšu MIN  x ḫašû x šikaru x x  x x taḫaššal šumma amēlu birīt naglabīšu ilappassu šinnāšu dāma iḫillā amēlu šū ḫašê maruṣ kišpī šūkul u šaqi ana bulluṭīšu uqnâ šubâ ayyarta ša sebet tikpūša ina ṭurri šipāti sāmāti šipāti peṣêti tašakkak ina kišādīšu tašakkan imḫur-līm būšāna ḫazallūna ištēniš tasâk lū ina šikari lū ina karāni ṭābi lā patān ištanattī-ma iballuṭ   tullal ḫašḫūr api bīnu zēr bīni ēdu zēr ēdi tarmuš imḫur-līm imḫur-ešrā iṣ pišri amēlānu elkulla elikulla sikillu lišān-kalbi 15 šammū kišpī u māmīti pašāri lū ina šikari lū ina karāni išatti ÉN maʾdū šammū šalāšīšu tamannu SAR HAL  uʾilti Kiṣir-Nabû bukur Šamaš-ibni mašmašši šumma amēlu illātūšu illakā-ma u libbašu ēm immim u ikaṣṣi amēlu šū kašip ana bulluṭīšu u illātīšu parāsi 15 uṭṭat tarmuš atāʾišī maštakal x šuruš šūši imḫur-ešrā ištēniš tasâk ina šikari išattī-ma iballuṭ  šumma amēlu akala ikkal-ma šikara išattī-ma u illātūšu illakā ana bulluṭīšu x zēr GI.ZÚ.LUM.MA nuḫurta ḫašê ištēniš tasâk ina šikari išattī-ma iballuṭ  šumma amēlu ruʾātūšu magal illakā-ma lā ipparrasā x uḫūla qarnānâ ḫašê nuḫurta atāʾišī x annuḫara ina šikari ina kakkabi tušbāt x  šumma KIMIN imḫur-līm tarmuš elikulla x x ikkal išattī-ma sikilla qan-šalāli burāša kanakta x šuruš šūši nikipta ištēniš tasâk ina dišip šadî u šamni x   x maštakal ḫašû x x x du šizba u šikara x   tarmuš imḫur-līm imḫur-ešrā sikillu elkulla baluḫḫu aktam atāʾišu ḫašḫūr api lapat armanni aban gabê imbuʾ tâmti nuḫurtu tīyatu ḫašû urnû samīdu šibburratu azupīru nīnû šumuttu ḫabbūr balti ḫabbūr ašāgi ḫabbūr qan-šalāli bīni zēr bīni maštakal zēr maštakal burāšu zēr burāši ṭābat kupad ṭābat amanni suluppū zēr ḫuluppi suādu kurkanû kasû 37 šammū ušburrudê  tarmuš imḫur-līm imḫur-ešrā sikillu iṣ pišri kukuru burāšu erēnu qanû ṭābu bīni maštakal elkulla šammi Lamašti uḫūlu qarnānû ṭābtu kibrītu 16 šammū ušburrudê  šumma amēlu rēš libbīšu rupulta irtanašši rēš libbīšu uṣarrapšu urra u mūša lā iṣallal akala u mê muṭṭu šīrūšu tabkū amēlu šū kišpī šūkul u šaqi ana šupšuri ariḫa tasâk ina karāni ṣaḫti tašaqqīšu ina šuburrīšu ušeššer-ma iballuṭ šumma KIMIN šammu matqu tasâk ina karāni ṣaḫti tašaqqīšu ina šuburrīšu ušeššer-ma iballuṭ  šumma KIMIN tarmuš SAG imḫur-ešrā sikillu maštakal ardadillu šakirû lišān-kalbi nuḫurtu x šibburratu illāt tâmti ruʾtītu x šammū annûtu ša upšāšê pašāri lū ina karāni lū ina šikari išattī-ma iballuṭ  šumma amēlu x x šikara išattī-ma ina libbīšu lā inâḫ libbašu ana arê ītenellâ mê irtanammuk ūtattak ikkašu iktanarru amēlu šū kašip-ma luʾʾâte itti mê šaqi x annuḫara tasâk ina šikari taballal-ma ina maḫar Enzi tušbāt ina šēri lā patān tašaqqīšu arkīšu ḫīl baluḫḫi mê bīni mê maštakal mê irtanammuk-ma iballuṭ  x x ṣaprū rēšūšu x amēlu šū kišpī šūkul ana bulluṭīšu x ḫašḫūru arti titti x x zēr ēri x šammī annûti ištēniš tasâk x ina kappi iṣṣūri tušaprāšu x urnê zēr atkam x šammī annûti ištēniš tasâk x libbašu taṣammid šamma peṣâ tasâk x ištanattī-ma iballuṭ  x x ana bulluṭīšu aktam x bīnu azallû
