atae/wvdog152/P514140
tuppi Mukin-Aššur ana Duri-Aššur ana Aššur-matu-taqqin ana La-qepu ana Nabu-taqqinanni lū šulmu ana ahhēya šulmu ina bētātikunu libbikunu lū ṭābākunu ina pān Aššur 15 ša Arbail aktarabku ina muhhi duhšî ša tašpuranni libbaka lū ṭābka duhšî ezbu šaknu kīma iškāru ētaršu ina ūmēšu nimattah niddan kīma ṭēme ša tašpuranni ina pūte lā tēpuš libbātēya ina pūte me-la ina muhhi uṭṭutu lā tašīaṭ kurummatu iṣṣa maškur ša Aššur-qassu ina muhhi uṭṭutu šēbila ūmu ša egirtu tammarūni maškur lušēbila lušēbila ana karāni ša ana x dullu lū ṣabit dabābu laššu x arhiš issēniš rukus x x x ka adi kurummatu ilaqqeūni ēnātīka tammarūni bēt qāti tapaqqidūni harammāma Nabu 15 ša Arbail harrānka adanniš likrubu ēnātīka ina dullīka amur šulmu ina bētīka dullu Sirsu lā tašīaṭ
