ribo/babylon6/Q006325
ana {d}INANNA bēlet mātāti tizqārti ilī qaritti ilāti x x x x x abūbu ezzu šuglutu x x x x x x zaʾnat x x x x x QAR TI šagapūrtu x x x x x pulhāti x x x x x x U₂ ŠAT burūmû x x x x x AH ZU-šu-un ŠI DA AT x x x x x ša₂ ašrum x x x gāmirat šipṭu u purussê x x x x x šuluhhu x x x x x x elli ša qereb Uruk bēltī rabītu bēltišu Šarru-ukin šar KUR-aš-šur šar kiššati šakkanak Babili šar KUR-šu-me-ru u URI{KI} rubû zāninša ana balāṭ napšātišu urruk ūmēšu labār palêšu x x x x-šu₂ sakāp nakrīšu e₂-an-na ša {d}šul-gi šar mah-ru ušēpišumu illiku labāriš bītu šu-a-tu₄ igārūšu iqūpūmu up-ta-aṭ-ṭi-ru riksūšu sa-mit-su ussarrihumu ihharmimu temmēnšu ina libbi šarrāni ālik mahru lā ib-bal-ki-tu DU₃-eš šiprišu inūšu Šarru-ukin šar KUR-aš-šur šar kiššati šakkanak Babili nibīt {d}asar-ri bēlu rabû Marduk GEŠTU.II ṣīrti išrukšumma urappiš hasīssu ana uddušu māhāzū u ešrēti kal ilī nadûtu ša KUR-URI{KI} GEŠTU.II-šu₂ ibšima ašrāt e₂-an-na šubat {d}INANNA bēlet mātāti bēltišu išteʾʾema igār e₂-an-na kīdānu ša kisalli šaplî sa-mit-su issuhma unammir temmēnšu uššīšu ina tēmēqi ikribu u labānu appi iddimi temmēnšu ina irat ki-gal-la ušaršid šaddūāʾiš ina šipir Kulla šitimgalla u ummâni mūdê šipri ina libnāti KU₃-tim rēšīšu ullimi ušaklil šipiršu eli ša pān ušātirma uštēšira uṣurāti ana šatti šipru šâšu {d}INANNA bēlet mātāti hadîš lippalisma ana Šarru-ukin šar KUR-aš-šur{KI} šar kiššati šakkanak Babili šarri za-a-nin-ša₂ liš-ruk balāṭu mahar Marduk šar ilī damiqtašu littasqar ina šašmu u tāhāzu lillik rēṣūšu kakkī lemnūtīšu lišabbirma limṣâ mala libbuš gimir malku lā kanšūtišu lišakniša šēpuššu ina qibīt {d}INANNA narāmti bēl ilī liṣṣib buʾāru balāṭ ūmē arkūti ṭūb libbu namār kabatti liššarikšummu līrik palûšu išid kussîšu ana ūmi ṣâti li-šar-šid-ma limaʾʾer kibrāti ša ṣābī kidinni šubarrê ilī rabûti malkūtsunu līteppuš ša šubarrê šunūti ina palêšu ai ibbaši ešītsun egītsunu limaṭṭima lipassis hiṭītsun sahmaštu lū ikkibšunumu lišāliṣ kabtatsun kīma temmēna Uruk u e₂-an-na likūnā išdāšun gabarû mušarê šūbulti ēkal KUR-aš-šur{KI} šaṭirma IGI.KAR₂
