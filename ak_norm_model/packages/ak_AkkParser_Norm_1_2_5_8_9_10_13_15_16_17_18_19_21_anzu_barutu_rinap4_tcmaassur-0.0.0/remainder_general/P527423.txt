atae/guzana/P527423
dēni ša Il-manani mār Sagibi issu Mehini issi Dadi-šumki mār Nani issu Zamaha ina muhhi 60 immerē iggirûni egertu ša šulmu šanītu Il-manani ana Dadi-šumki bēt iddububūni Il-manani ana Dadi-šumki iqṭibi mā immerēya ina pānīka bīla Dadi-šumki iqṭibi mā laššu immerē ina muhhīya ina pān Adad irtaksu Dadi-šumki issu pān Adad ittūar issu qanni 60 immerē 10 x-x-x.MEŠ Dadi-šumki ana Il-manani ittiši ittidin šulmu ina birtešunu issakannu uṭṭuru issu pān ahēʾāši mannu issi mamma lā idabbub mannu ša ibbalkatūni 10 manā ṣarpi masû 10 manā hurāṣi sakru ina burki Adad āšib Guzana išakkan Aššur Šamaš lū bēl dēnīšu Simanu UD-01-KAM₂ limmu Sin-alik-pani šību Awni mār Adda-suri šību Seʾ-namir x x rāʾyi ša Adad šību Adda-rapa rāʾyi ša Adad šību Mannu-ki-Seʾ nāgiru ša Mehini šību Adda-hari šību Mateʾ-Seʾ šību Amurri šību Qiriša šību Bariki mār x šību Abi-suri
