aemw/amarna/P270957
šanītam dubbubākumi eli ahhīya šummami yīpušummi ilānu ša šarri bēlinu u nikšudummi Labʾaya u balṭānumma hayyama nubbaluššu ana šarri bēlinu u tussahmi tūrā sisîya u izzizmi arkišu ahrūnʾu u irkabmi itti Yašdata u adi kašādiya u dākūšu mahṣūʾū u allûmi Yašdata aradka u šūt yīrubmi ittiya ina tāhāzi tāhāzi u lū yunandin balāṭ šarri bēliya u li-PA-x-x x-ba ina pāni šarri bēliya u Surata yilqemi Labʾaya ištu Magidda u yiqbi ana yâši inami libbi eleppi anayi ūtaššaruššu ana šarri u yilqešu Surata u yūtašširšu ištu Hinnatuna ana bītišu u Surata laqīmi kaspī ipṭirrišu ina qātišu ba yadiʾū šanītam mīnammi epšākumi ana šarri bēliya inūma yušappaliya yaqillinī u yukabbat yukabbid ahhīya ṣehrūta u Surata yūtaššir Labʾaya u Surata yūtašširmi Baʿlu-meher ana bītišunī u lū yīdemi šarru bēliya
