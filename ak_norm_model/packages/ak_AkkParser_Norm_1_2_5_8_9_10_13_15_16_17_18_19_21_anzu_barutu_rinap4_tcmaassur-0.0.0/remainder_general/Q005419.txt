ribo/babylon7/Q005419
muṭahhid sattukka mušarrih nidbê mār Nabium-balassu-iqbi rubâm emqa anāku inūma Marduk Enlil ilī bēlūt mātišu iqīpanni ginâ ašteneʾʾa puluhti ilūtišu ša elišu ṭābu epēšu ūmišam ātami aššum lā bašê hiṭītī kayyānam šūturāku ana ilī rabûti qaqadâ šutēmuqākšunūti inūšu Ebabbarra kiṣṣi rašbu šubat Šamaš dayyāna ša ina qereb Sippar šar pāni īpušma ullû rēšīšu 45 šanāti lā imlâma iqūpū igārūšu ramkūt Ebabbarra ītamûnim iqūp bītu qibītsunu lā aqīpma rašâku niqittī umaʾʾerma mārī Babili u Barsipa emqūtu ušadgil pānika ana dakê Ebabbarra libbī palih rašâku niqittī ina mayyāl mūšim ul uqattâ šitti ṭābtim x ašši qātīya uṣallâ Enlil ilī Marduk aššum epēš Ebabbarra ašrāti Šamaš u Adad bēlī bīri ašteʾʾema x x x x x ša x allu x al-x x uš-te-x x ina arhi šalma x adkâ x adkâmma x
