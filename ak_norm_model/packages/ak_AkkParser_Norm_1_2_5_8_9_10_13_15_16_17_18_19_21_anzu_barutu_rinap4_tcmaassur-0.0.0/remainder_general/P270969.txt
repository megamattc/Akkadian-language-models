aemw/amarna/P270969
ana šarri bēliya ilāniya ŠamašORŠapšuORŠimige-ya qibima umma Baʿlu-ṯipṭi ardika epri ša 2 šēpētika ana šēpēt šarri bēliya ilāniya ŠamašORŠapšuORŠimige-ya sebîšu sebʾettān amqut daglātī kīam u daglātī kīam u lā namir u daglātī ana muhhi šarri bēliya u namir u tinammušu libittu ištu šupāl tappâteši u anāku lā inammušu ištu šupāl 2 šēpēt šarri bēliya išteme awâte ša išpur šarru bēliya ana ardišu uṣurmi rābiṣka u uṣur ālāni ša šarri bēlika anumma iṣṣuru u anumma ištemû ūma u mūša awâte ša šarri bēliya u yilmad šarru bēliya ana ardišu nukurtu ištu šadî ana yâši u raṣpātī banītī bīta ištēn Manhati šumši ana šūširi ana pāni ṣābī piṭṭāt šarri bēliya u allû ilqeši Maya ištu qāteya u šakan rābiṣšu ina libbiši u piqid ana Reʾ-anap rābiṣiya u yušutēr āla ina qāteya u ušēšuru ana pāni ṣābī piṭṭāt šarri bēliya šanītam amur ipšī Peʾya mār Gulati ana Gazri amti ša šarri bēliya māni ūmāti yišallaluši u innepšat kīma riqqi hubulli ana šâšu ištu šadî ippaṭṭarū amīlū ina 30 kaspī u ištu Peʾya ina 1 meʾat kaspī u limad awâte ardika annûti
