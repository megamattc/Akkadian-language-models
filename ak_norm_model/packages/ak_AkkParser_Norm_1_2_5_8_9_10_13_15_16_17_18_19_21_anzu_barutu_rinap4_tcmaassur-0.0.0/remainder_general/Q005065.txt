cmawro/cmawr2/Q005065
x x pāšir arnu māmīti x pāšir murṣi diʾi x x pāšir šunāti lemnēti idāti ittāti lā ṭābāti yâši ina têka ilu pušur annī ina maḫar Šamaš puṭur iʾiltī pušur māmâti ša attammû kal ūmi pušur šunāti lemnēti ša attaṭṭalu kal mūši pušur ša kaššāpīya u kaššāptīya kišpīšunu ruḫêšunu lemnūti ūtallil ina bubbuli ina maḫar Sîn u Šamaš kīma qê ḫurāṣi lūbib pānī littanbiṭ-ma balāṭī lūmur TU₆ ÉN  ÉN aktabsakka šaddakka bīna iṣa ella maštakal libbi-gišimmari imṭūya tānēḫūya tādirātūya x lā ṭūb libbīya lā ṭūb šīrīya lumun kišpī ruḫê rusê upšāšê lemnūte ša amēlūte lumun šunāte idāte ittāte lemnēte lā ṭābāte šīrē ḫaṭûte lemnūte pardūte lā ṭābūte ša ḫiniq immeri naqê niqî lipit qātē pî nišī mimma lemnu ša ina zumrīya u bītīya bašû ūʾa ayya huṣṣu ḫīpi libbi tazzimti ilī ūmu arḫu u šattu ša ittalkū lumnī litbalū ūmu arḫu u šattu ša irrubūni balāṭa liblūni TU₆ ÉN  ÉN īpuš Ea ipšur Ea paṭār lumni šupšuḫ uzzu pussus kiṣir lumni šakān dumqi Ea ittīka-ma bīna āmur lū pašranni mastakal āmur lū passanni libbi-gišimmari āmur arnī šērtī gillatī ḫiṭītī lumnī u mēneštī ša zumrīya lissuḫū ilū rabûtu  ÉN attunu mû ša tattanallakā kal mātāti ša tattanablakkatā kal šadâni tuḫappâ kāra tušabbirā eleppa mê nāri ālikūti mê Idiqlat u Purattu mê ayabba tâmāti rapašti x-x-x-x-x-x-x-x x-x x-x-x-x x x-ni x KIMIN x KIMIN x x-pa-a-ti x x-tu-um-ma x ilu u šarru x bēl amātīya x pānīya x x-x x x Girra x TU₆ ÉN  x ša ina qēmi uṣṣurū tamannu  ÉN kaššāptu ša tuḫalliqī kalu šīrīya x--ya tuʾabbitī bunnānêya x--inni tukassīnni tuṣabbitīnni x--inni manga u luʾta tumallînni guḫḫa ḫaḫḫa ruʾta u suāla tušamriṣīnni nīš libbīya tēkimī-ma libbī ittīya tuzennî emūqīya tunnišī aḫīya tašpukī birkīya tukassî irta u naglaba tušamriṣīnni mešrêtīya kīma buqli taḫšulī minâtēya kīma išāte tuḫammiṭī lipšurūki Anu u Antu lipšurūki Ellil u Ninlil lipšurūki Ea u Damkina lipšurūki Nūru u Nuska lipšurūki Šakkan u Nissaba lipšurūki Anunnaku ilū rabûtu mê ša nagbi linēʾū iratki x x mamma ša x x  KA.INIM.MA x x  ÉN kaššāptu nērtānītu elēnītu naršindatu āšiptu eššebūtu mušlaḫḫatu agugiltu qadištu nadītu ištarītu kulmašītu ḫayyāṭītu ša kal ūmi bayyārtu ša mūši mulaʾʾibtu ša šamê mulappitu ša erṣeti kāsītu ša pî ilī kāmītu ša birkī ištarāti dāʾiktu ša eṭlūti lā pādītu ša sinnišāti šāḫiṭātu ša ṣabburītu x muttalliktu ša sūqāti x ša ana kišpīša ruḫêša lā ušarru mamma enenna anāku ātamarki aṣṣabatki uštepīlūki uštabalkitūki x lū kuri libbaša x x likru libbaša kabattaša x kīma kibru ana kibri lā iqerribu lā iṭeḫḫû ipšūša upšāšûša lemnūtu lā ṭābūtu lā iqerribūni lā iṭeḫḫûni yâši x x KA.INIM.MA x x gišimmaru šipta šalāšīšu tamannu x x x   x maštakal x x x
