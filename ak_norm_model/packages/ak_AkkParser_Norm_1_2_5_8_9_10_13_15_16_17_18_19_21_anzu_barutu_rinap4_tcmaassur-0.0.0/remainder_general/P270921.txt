aemw/amarna/P270921
ana Namhurya mār ŠamašORŠapšuORŠimige bēliya qibima umma Akizzi ardikama 7 ana šēpēt bēliya amqut  bēlī ina ašri annîm anāku šūt aradka ana ša bēliya sūqa urhu ubtaʾʾe ištu ša bēliya lā apaṭṭarmi  enūma šūtma abbūteya ana ša ardīkama mātu annû mātātuka Qaṭna ālka anāku ana ša bēliya  bēlī enūma ṣābūšu u narkabātušu ša bēli illikam akalū šikarū alpū enzātu dišpū u šamnū ana pāni ṣābīšu u narkabāti ša bēliya uṣṣâni u anumma rabûtu ša bēliya u lišʾalšunu bēliya  bēlī ana pāni ṣābīka u ana pāni narkabātika mātātu gabba ipallah šumma bēliya mātātu annû ana ša mātišu iṣabbatšu u ina šatti annîm bēliya ṣābīšu u narkabātišu liwaššer u lillikam kīmê māt Nuhašše gabbamma ana ša bēliya šumma bēlī ṣābū uṣṣimi aššum {kam}6 ūmī izzizmi ina māt Amurru u lū ilteqešunu Azira  u šumma ina šatti annîm ṣābūšu u narkabātušu ša bēliya lā ittaṣi u lā iktašda mātu ana pāni Azira ipallah  x-ri ipaṭṭarū x x amīlī x x  amīlī ri-x x ṣābī x x ana ša bēliya enūma x  bēlī īdešu bēliya x abbūtešu ša bēliya x u inanna šar māt Hatte ina išāti išarripšunu ilānišu u mudēšu ša šarri šar māt Hatte ilteqešunu  bēlī amīlū Qaṭna ardūya ʿAḏiri šū ilteqešunu u ipqidšunu ištu mātišu ša bēliya u inanna ašbūni ištu mātu ša bēliya libbam limlik bēliya liwaššer ipṭera ša amīlī Qaṭna bēliya u lū ipṭuršunu likšudūni bēliya kaspū ipṭerešunu kīmê šūt u luddin kaspī  bēlī ŠamašORŠapšuORŠimige il abiya abbūteka īteppuššunu u šumu ištu muhhišu išakkanšunu u inanna ŠamašORŠapšuORŠimige il abiya šar māt Hatte ilteqešunu u īdešunu bēliya epšetšunu ša ilāni kīmê šūt u inanna ŠamašORŠapšuORŠimige il abiya ana muhhiya itūr libbam bēliya idinšu u liddinšu šiqil hurāṣī kī maṣṣîmma ana ŠamašORŠapšuORŠimige il abiya kīmê ētepuššuni u šumu bēliya aššum pānānumma ištu muhhi ŠamašORŠapšuORŠimige išakkan 
