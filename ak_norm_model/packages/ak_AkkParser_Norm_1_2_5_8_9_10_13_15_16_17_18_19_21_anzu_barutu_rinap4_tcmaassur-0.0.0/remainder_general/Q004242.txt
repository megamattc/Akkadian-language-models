cmawro/cmawr1/Q004242
ina maḫar Šamaš tušazzaz tarmuš ina pîšu imḫur-ašrā ina šumēlīšu šikaru ina imnīšu tušaššāšu ina ṣīt šamši ina muḫḫi atbāri izzâz-ma mê kaṣûti inaqqi ana maḫar Šamaš kâm iqabbi Šamaš ina aṣêka mû kaṣûtu limḫurūka ilū ša māti likrubūka Šamaš tarmuš ina pîya imḫur-ašrā ina šumēlīya Siris pāširu ina imnīya našâku ina muḫḫi atbāri šadî elli azzâzku Šamaš ša ana yâši idi lemutti izzīza kišpī ruḫê rusê īpuša isḫura lū zikaru lū sinništu lū mītu lū balṭu kīma bīni nasḫi ana ašrīšu ay itūr šalāšīšu iqabbī-ma x muruṣka aštaḫaṭ tušaqba x x mê ša qātīšu ileqqe u šikara x x tarmuš ina pîšu imḫur-ašrā ina šumēlīšu x ša eli {giš}x x iškunū-ma ina pēnti {giš}x tuqattar riksa tapaṭṭar-ma ṣubāssu unakkar tillīšu x ṣubāta šanâmma zakâ iltabbaš x  šumma amēlu kalīssu ikkalšu lū qāt an x lū qāt x iṣbassu tuppu 8.KAM₂ šumma amēlu rēš libbīšu naši
