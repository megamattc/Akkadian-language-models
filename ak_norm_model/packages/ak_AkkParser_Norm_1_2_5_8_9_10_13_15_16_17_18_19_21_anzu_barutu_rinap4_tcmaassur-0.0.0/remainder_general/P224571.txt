atae/ctn2/P224571
kūm kunukkīšu ṣupuršu iškun   ṣupur Ilu-eppaš ša-rēši ša rab ša-rēši bētu 60 imār eqli ina mazarūti ina libbi sūti ša 10 qa ina sūti erî ina Duʾua ša rādi imārī uppišma ina libbi 02 manā 02 šiqlī ṣarpi 02 1/2 manā erî ana Šamaš-kumuʾa ša-rēši ša Adad-nerari šar Mat-Aššur iddin kaspu gammur tadin eqlu zarip laqi tuāru dēnu dabābu laššu mannu ša ina urkiš lū Ilu-eppaš lū ahhēšu lū mār ahhēšu lū mammannūšu qurbu lū ša-rēši bēl ilkīšu lū hazannu lū šaknu lū qēpu lū rab ālāni lū pāhutu lū mamma zaqpu ša ellanni ina muhhi eqli šuātu qāssu ummadūni issi Šamaš-kumuʾa ahhēšu mār ahhēšu dēnu dabābu ubtaʾʾūni 01 manā ṣarpi 01 manā hurāṣi ina burki Inurta āšib Kalhi išakkan 04 sissê paṣūti ina šēpē Aššur irakkas 04 sissê harbakkannī ina šēpē Nergal ušerrab 01 manā gerdu ekkal ammar aganni kurru išatti aplūšu rabiu ina pān Sin iqallu marʾussu rabītu ina pān Belat-ṣeri išarrap 3 sūtu sahlê issu abulli ša Kalhi adi abulli ša Libbi-ali izarrūniššu ina appi lišānšu ilaqqut sūtišunu umalla 07 mašê 07 mašiāti ana Adad āšib Kurbail uššar 07 kazrī 07 kazrāti ana Issar āšibāt Arbail iddan kaspu ana ešrāti ana bēlīšu utâra ina dēnīšu idabbubu lā ilaqqi  šību Ṭab-šar-Šeru sangû ša Nergal šību Sin-eṭir rab bēti ša rab ša-rēši šību Birtaya asû ša rab ša-rēši šību Ubru-Nabu tupšarru ša rab ša-rēši šību Nabu-šallim tupšarru šību Samute bārî šarri šību Abu-lešir šību Ituʾaya mār Abu-lešir šību Bisilu hazannu ša Duʾua šību Šumel-ahi-lamur šību Remanni-ilu šību Ṣidqi-il gimru 04 amēlē ša Duʾua šību Mannu-ki-ahhe Kalhaya labiru šību Iqbi-ilu KI.MIN šību Šep-Aššur-aṣbat KI.MIN šību Adad-banu KI.MIN šību Nabu-nadin-ahhe KI.MIN šību Banaya tupšarru šību Šunu-qardu nuār šarri Ayari ūm 06-KAM₂ limme Inurta-naṣir šību Nabu-kenu-dugul ṣābit tuppi šību Mušallim-Marduk tašlīšu ša rab ša-rēši
