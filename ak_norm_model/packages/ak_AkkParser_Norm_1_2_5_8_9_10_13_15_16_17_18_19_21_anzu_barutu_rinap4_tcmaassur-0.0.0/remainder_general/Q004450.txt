cmawro/cmawr1/Q004450
kur₂-kur₂ bil₂ kur₂-kur₂ in-ak nakra aqalli nakra adâki kur₂-kur₂ šub-ba {d}gibil₆ šub-ba-gim nakra ušamqat ana Girra apaqqid u₄ zi-ku₅-ru-da zi-ku₅-ru-da-a-ni gur-ra ūm zikurudêya ana zikurudêšu utār inim {d}en-ki {d}asal-lu₂-hi-me-en ina amāt Ea u Marduk TU₆ ÉN  KA.INIM.MA ušburrudê KA.INIM.MA šummu amēlu eli bēl dabābīšu x KA.INIM.MA zikurudâ ana ēpiši turri  x-x x x x x x KA.INIM.MA x  šiptu annītu x-šu tamannu x x x tinūra tarakkas nignak burāši tukān x qēm kiššāni x GU₂.x x šapli ṣubāti x x ṣalam kaššāpi u ṣalam kaššāpti x x x tazaqqap x kaššāpti x x a x  kur₂-kur₂ bil₂ kur₂-kur₂ in-ak kur₂-kur₂ šub-ba {d}gibil₆ šub-ba-gim u₄ zi-ku₅-ru-da zi-ku₅-ru-da-a-ni gur-ra inim {d}en-ki {d}asal-lu₂-hi-me-en  KA.INIM.MA ušburrudê  DÙ.DÙ.BI šina ṣalmī lipî šina ṣalmī iškūri ša kaššāpi u kaššāpti teppuš šumšunu ina naglab šumēlīšunu tašaṭṭar ana maḫar Šamaš tadânšunūti  x x x x x x nu tuškên x x nisḫu maḫrû x x x x x x x x miris dišpi ḫimēti šikaru x x x x ḫulālu ZA.x x x paṭīra ana maḫar Šamaš x x x xmī-ma sasqê x x x x tašakkan nignak burāši x x ina maḫar Šamaš tušzāssu-ma x x x tarmuš ina pîšu imḫur-ešrā ina šumēlīšu siris ina imnīšu x šina ṣalmī līši lipî iškūri x x x x--ma ina imnīšu inaššīšunūti x takassu x x x tarakkas x x-šu₂-nu-ti x ina ittīšu x ṣalmī šunūti x x kīam iqabbi  ÉN x dayyān ili u amēli attā-ma x Girra liqmūšunūti kaššāptu x libbalkitū-ma lissû qati  x ana maḫar Šamaš tukān šiptu annītu ana libbi tanaddi x tašarrap sebîšu u sebîšu mê tanaqqi x tašarrap kīma mê x x x x x kaššāptu ša Kurnugî x  KA.INIM.MA ušburrudê  KÌD.KÌD.BI diqār paḫāri lā ṣarpa teleqqe ittâ x ina libbi tanaddi ina maḫar Šamaš tukān nignak burāši tašakkan šikara tanaqqi šina ṣalmī erēni šina ṣalmī bīni šina ṣalmī līši šina ṣalmī ṭīdi šina ṣalmī lipî šina ṣalmī iškūri šina ṣalmī ittê šina ṣalmī kupsi ÉN lemnat kaššāptu tamannu kīma tamtanû ṣalmī šunūti ana libbi diqāri tanaddi ina ḫuṣāb ēri tadakkīšunūti ēma tamtanû kišāda taḫappi mašakša tašarraṭ xša tamallaḫ ēpištī muštēpištī libbakunu ina mê unāḫ taqabbi ina nāri tanaddi ÉN šadû litēʾkunūši tamannu x šummu ina burê šummu ina bīt musâti teqebber  kur₂-kur₂ bil₂ kur₂-kur₂ in-ak kur₂-kur₂ šub-ba {d}gibil₆ šub-ba-gim u₄ zi-ku₅-ru-da zi-ku₅-ru-da-a-ni gur-ra inim {d}en-ki {d}asal-lu₂-hi-me-en kur₂-kur₂ bil₂ kur₂-kur₂ in-ak kur₂-kur₂ šub-ba {d}gibil₆ šub-ba-gim u₄ zi-ku₅-ru-da zi-ku₅-ru-da-a-ni gur-ra inim {d}en-ki {d}asal-lu₂-hi-me-en  KA.INIM.MA šummu amēlu eli bēl dabābīšu x  KÌD.KÌD.BI šina ṣalmī lipî šina ṣalmī iškūri ša kaššāpi u kaššāpti teppuš ṣilli gišimmari ana muḫḫīšunu turatta idīšunu ana arkīšunu takassi šumšunu ina naglab šumēlīšunu tašaṭṭar ana maḫar Šamaš tadânšunūti šiptu annītu sebîšu ana muḫḫīšunu tamannu libittu x x ina x šunu tasaḫḫapšunūti ina ṭīd pê bābšunu tepeḫḫi ina kunukki bābšunu takannak šēra muṣlāla u šimētān x ina muḫḫīšunu tašarrap x x šummu ūm 3.KAM šummu x x x x x x šuātu tepettē-ma šummu ina burê šummu ina bīt musâti tetemmer-ma x x  šumma amēlu kišpī maʾdūti epšūšum-ma x x x x x x uš ri x x x e-ta-ba i-ba-a-bi Šamaš šipṭīka tušteššer x x lemna ša tezerru ay amūt mūtu lemnu ša lā šīmtīya Šamaš ētebib azzaku maḫarka  maḫar Šamaš sebîšu tušadbabšu-ma sebîšu itti ṣalam zikari sebîšu itti ṣalam sinništi sissiktašu tabattaq egubbâ tukān ana libbi egubbê šuātu bīnu maštakal qan-šalāli imḫur-līm imḫur-ešrā šakirû atāʾišu imbuʾ tâmti ana libbi tanaddī-ma ina kakkabī tušbāt turammakšu atbāru kibrītu ruʾtītu ana pēnti ašāgi tanaddī-ma išêr-ma irammuk-ma iballuṭ  en₂ e₂-nu-ru abzu ha-lam-ma al-e₃ nisḫu sebû gabari lēʾi kīma labirīšu šaṭir bari tuppi Abu-erība mašmaš Aššur mār Bābu-šumu-ibni zabardabbê Ešarra kur₂-kur₂ bil₂ kur₂-kur₂ in-ak nakra aqalli nakra adâki kur₂-kur₂ šub-ba {d}gibil₆ šub-ba-gim nakra ušamqat ana Girra apaqqid u₄ zi-ku₅-ru-da zi-ku₅-ru-da-a-ni gur-ra ūm zikurudêya ana zikurudêšu utār inim {d}en-ki {d}asal-lu₂-hi-me-en  KA.INIM.MA zikurudâ ana ēpiši turri  DÙ.DÙ.BI ina maḫar Šamaš nignak burāši tašakkan šikara tanaqqi šina ṣalmī lipî šina ṣalmī iškūri šina ṣalmī kupsi šina ṣalmī ittê teppuš šumšunu ina naglab šumēlīšunu tašaṭṭar ṣilli gišimmari ana muḫḫīšunu teretti qātīšunu u šēpīšunu ana arkīšunu takassi x x-ma ÉN Šamaš annûtu ṣalmū ēpišīya tamannū-ma x SIG₄ tasarraq ṣalmī šunūti x tasaḫḫapšunūti ina ṭīd pê bābšunu tepeḫḫi ina kunuk x bābšunu tabarram šēra muṣlāla u šimētān x x x marṣa mīs pî teppuš x x-ak-x-šu-ma amēlu šū tušbāʾšu x amēlu šū x-tik kīma tamtanû x x du bīt x-x x x x-x ēkal Aššur-bāni-apli šar kiššati šar Māt-Aššur ša ana Aššur u Mulliltu taklu ša Nabû u Tašmētu rēma iršû-ma tupšarrūtu nisiqšun ana širikti išrukūš ana tāmarti šitassîšu qereb ēkallīšu ukīn mannu ša itabbalu u šumšu kīma šumīya išaṭṭaru Aššur u Mulliltu aggiš ezziš liskipūšu-ma šumšu zēršu ina māti liḫalliqū tākilka ul ibâš šar ilī Aššur šumma amēlu bēl lemuttīšu ana lā ṭeḫêšu u šū elīšu šuzuzzi ili šarri kabti rubê amāt iqabbû ana šemê eli muʾirri u nanzāzi u bāb ēkalli ana ṭubbi atmûšu u šū kīma abi ālidīšu u ummi ālittīšu ina maḫar ili šarri kabti u rubê tīri u nanzāzi rēma šuršê āmiršu ana amārīšu ḫadê ina ēkallīšu šalmiš ana atalluki ṣummirāt libbīšu ana ṣebê ernettašu ana kašādi nindabêšu ana râmi u bēl amātīšu ana zīri ana šakānim-ma liqbī-ma likšud ēma iqabbû lū magir ellūssu lū ubbibat ḫiṭâtūšu ana kuppuri šunātīšu ana dummuqi  DÙ.DÙ.BI ina maḫar Šamaš ḫulpaqqa tukān qanê qalpūti ina muḫḫi taparrik šina ṣalmī lipî šina ṣalmī iškūri šina ṣalmī kupsi šina ṣalmī ittê ina muḫḫi ḫulpaqqa takassi paṭīra tarakkas suluppī sasqê tasarraq miris šamni dišpi ḫimēti tašakkan niqâ ella tanaqqi imitta ḫimṣa u šumê tuṭaḫḫa šizba šikara karāna tanaqqi arkīšu gizillâ ina išāt kibrīti taqâd-ma ina ḫulpaqqi tanaddi napṭa tasallaḫšunūti amēlu šū ireqqam-ma kīam taqabbi  kur₂-kur₂ bil₂ kur₂-kur₂ in-ak nakra aqalli nakra adâki kur₂-kur₂ šub-ba {d}gibil₆ šub-ba-gim nakra ušamqat ana Girra apaqqid u₄ zi-ku₅-ru-da zi-ku₅-ru-da-a-ni gur-ra ūm zikurudêya ana zikurudêšu utār inim {d}en-ki {d}asal-lu₂-hi-me-en ina amāt Ea u Marduk TU₆ ÉN  šipta tamannū-ma kibrīta ana libbi ḫulpaqqa tattanaddi kīma išāt qanê ittūḫu ina mê nāri tunāḫšunūti arkīšu ṣalam bēl amātīšu ša ṭīd kullati teppuš idīšu ana arkīšu tutār ina kunuk šubî u šadânu pâšu takannak ana maḫar Šamaš tadânšu qātīšu ana muḫḫi imessi šiptu annītu šalāšīšu ana muḫḫi imannu  ÉN ṣalam bēl amātīya attā-ma idīka aksi ina rēš libbīka ḫumāmātu ušaškin aṣbat pâka ana lā qabê lemuttīya ina kunuk šubî u šadâni aktanak šaptīka ana lā šūlê ša šumīya Asalluḫi mašmaš ilī kašād bēl amātīya kullimanni dalīlīka ludlul ka {d}en-ki silim-ma-a ipšu ša pī Ea lišlim TU₆ ÉN  annâ taqabbī-ma ṣalma šuātu tanaššī-ma ana ḫulpaqqi tanaddi arkīšu karpat billati lā ṣaripta teḫeppī-ma ÉN alīta ḫabtat ana muḫḫi šalāšīšu taqabbī-ma eli bēl amātīšu x  ÉN alīta ḫabtat alīta ḫabtat alīta kīma munnabti ul ta x alteqēši-ma attadinši ana šar ilī attā-ma šar ilī tinūru alīta ša apqidakka lū lillu rēṣīšu lū suḫḫā ubānātūšu nišḫu liṣbassi-ma ḫiṭât libbīya ina nišḫi x x ÉN  kīma annâ tētepšu bēl amātīka arḫiš ikaššad  kī pī lēʾi Akkade gabari Ninua šaṭir bari ana ṣabāt epēši Kiṣir-Nabû ša ana Nabû u Tašmētu taklu mār Šamaš-ibni mašmaš Ešarra mār Nabû-bēssunu mašmaš Ešarra šina ṣalmī lipî šina ṣalmī iškūri šina ṣalmī kupsi šina ṣalmī ittê ḫulpaqqu qanê qalpūti napṭa tasallaḫšunūte kibrītu ana libbi ḫulpaqqi tanaddi ina mê nāri tunāḫšunūte arkīšu ṣalam bēl dabābi ša ṭīd kullati teppuš idīšu ana arkīšu tutār ina kunuk šubî šadânu pâšu tabarram qātīšu ana muḫḫi imessi ṣalam bēl amātīya attā šalāšīšu tamannu ṣalma šuāti ina ḫulpaqqi tanaddi arkīšu karpata lā ṣaripta teḫeppī-ma alīta ḫabtat  šina ṣalmī ṭīdi šina ṣalmī lipî šina ṣalmī iškūri šina ṣalmī ittê šina ṣalmī kupsi ina appi gizillî tašakkan ina libbi burzigalli inašši Girra bēlu gitmālu imannu x x-x x x x ina x x x x x x-x-x-x x  al-si-x x šina ṣalmī x x x ana maḫar x x mê ellūti x x imessi x x  attimannu kaššāptu ina maḫar x x zisurrâ talammīšunūti x x ṣalam kaššāpi x x x-x-x-x x-x x-šu₂ x-x-na-a x x-x x-šu₂ lapit-ma ina maḫrīšu 1 x-x qaqqadu ina pūtīša libbi x-x-x ad ina nāri tanaddi x-x-x qaqqadīšu ina erṣeti MIN-ma iqebber  šumma amēlu bēl lemutti irašši libbašu šuʾdur x x amâtīšu imtanašši šanîš ṭēmšu uštanna x libbašu šapilšu ramānšu šupluḫšu nullâti libbašu ītammu x ina mayyālīšu igdanallut šanîš iptanarrud x x tību ittenebbīšu ina šunātīšu mītūti ītanammar x ina maḫar ili šarri kabti rubê ginâ šuškun-ma x x ina pī ṣalmāt qaqqadi zīru šakinšu karṣīšu ikkalū-ma x ṣītu sadrassu išdiḫšu paris miqit ūri ina bītīšu x mārū mārātu ittanabšûšu ṣubbutū šaḫluqtu šattīšam x ina ēkalli ittanallak ul imaḫḫarūšu iqabbī-ma ul išemmûšu ubān lemutti arkīšu tarṣat amēlu šū qāt amēlūti elīšu ibašši ina liqtīšu ṣalmūšu ina ḫurri igār iltāni peḫû ina akalī šūkul-ma ina šikari u karānī šaqi ina šamni pašiš ēma illaku ana magāri eli ili šarri kabti u rubê ana šuṭubbi nīš qātīšu ilšu ana maḫāri nindabêšu ana râmi ernettašu ana kašādi ina ēkallīšu šalmiš ana atalluki x išdiḫšu ana šullumi eli bēl amātīšu ana uzuzzišu x x ilšu kīma abi ālidīšu kīma ummi ālittīšu rēma rašê mārī u mārāti rabûti x  DÙ.DÙ.BI ina mūši egubbâ tukān ina libbi egubbê bīna suḫušša qan-šalāli kaspa ḫurāṣa parzilla sāmta uqnâ muššara ašgigâ šupuḫra ana libbi tanaddi ina kakkabi tušbāt kasâ bappira sāmta x ina paršīgi tarakkas ina rēšīšu tašakkan šaman ḫašūri dām ṣumlalî tunattak lām namāri tetebbē-ma ašar šēpu parsat paṭīra ina maḫar Šamaš tarakkas 12 akalī kunāši ina muḫḫi paṭīri tašakkan nignak burāši tašakkan x x immera tanaqqi šizba šikara karāna tanaqqi merdīta tereddi zidubdubbâ tattanaddi šiddu kīma ša bārî tašaddad amēlu šū x idīšu ana arkīšu utār paršīga qaqqassu tarakkas ēma x kīam taqabbi  en₂ e₂-nu-ru an-ŋi₆ a-na an-gi-še bi-da-dim₂-mi-a diŋir-re-e-ne šu-x ba-an-hul₂-hul₂ X X e-bi x-x-x a X iš-ti-im šeš-ti-im X za-la-ah-hi-x  enūma nēpeša annâ teppušu libtakkī-ma idīšu ipaṭṭar  tereqqam-ma šina ṣalmī kaššāpi u kaššāpti ša ṭīdi teppuš nignak burāši ina maḫar ilī mušīti tasarraq šikara karāna tanaqqi x x ittâ emma ana muḫḫīšunu tanaddi ina ḫaṭṭi ēri tamaḫḫassunūti šipta šalāšīšu ana muḫḫīšunu tamannu ÉN kur₂-kur₂ bil-la kur₂-kur₂ in-na-ka tamannu ṣubāssu išaḫḫaṭ-ma mê ina muḫḫi irammuk x ṣubāta ebba iltabbaš nignakka gizillâ tušbāʾšu-ma ana bītīšu iššir ittīšu kīnāti ītammû Nisannu Ayyāru {iti}x  kur₂-kur₂ bil₂ kur₂-kur₂ in-ak kur₂-kur₂ šub-ba {d}gibil₆ šub-ba-gim u₄ zi-ku₅-ru-da zi-ku₅-ru-da-a-ni gur-ra inim {d}en-ki {d}asal-lu₂-hi-me-en  tuppi Bēl-ašarēd šamallî ṣeḫri ša tuppa itabbalu ina qātī Nabû ḫanṭiš x
