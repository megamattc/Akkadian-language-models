aemw/amarna/P270907
ana Aman-appa qibima umma Rib-Addi ana šēpētika amqut Amana ilu ša šarri bēlika tiddinū bāštaka ina pāni šarri bēlika šime yâši nukurtu dannat u kušda qadu ṣābī piṭṭāti u tilqe māt Amurri urra mūša tišassi ana kâta u tiqtabû mād magal mimmû ša yulqû ištu šâšunu ana māt Mittana u anumma inanna lā taqbi attā ammīni tūṣânna ṣābū anumma taqbi Yanhamu uššir šeʾī ana kâta lā tišme arda nadnātī ana šâšu u da-x-x u maška maška ana x-x-šu lā ra-x x x A u lā x x x x kaspū ištu x u limad allîmi Ummahnu u mutše Milkura amat Beltu-ša-Gubla x dunna ana ia-x-x u qibi ana šarri u tuddana ana bēlti ul tikalliši ina x šanītam qibâmmi ana šarri u yuddana ana ardišu mūṣâ ša māt Yarmuta kīma nadānišu pānānu ana Ṣumura u niʾubluṭ adi yimalliku šarru ana ālišu u anumma 3 šanāti ammaššahu šeʾīnu yānu mimma ana nadāni ana sisî u ana mīni yaddina šarru 30 tāpal sisî u tilqâ attāma 10 tāpal šumma tilqû u leqâ gabba u ištu māt Yarimmuta yuddana šeʾū ana akālinu ū uššir eleppāti u ūṣâ
