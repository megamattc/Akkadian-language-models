atae/guzana/X214106
de-e-ni ša {m}DINGIR-ma-na-ni A {m}sa-gi-bi TA {URU}me-hi-ni-i TA {m}MAN-šum₂-ki A {m}na-ni-i TA {URU}za-ma-ha-a ina UGU-hi 60 UDU.MEŠ ig-gir₂-u-ni e-gir₂-tu₂ ša₂ DI-mu ša₂-ni-tu₂ {m}DINGIR-ma-na-ni a-na {m}MAN-šum₂-ki E₂ id-du-bu-ub-u-ni {m}DINGIR-ma-na-ni a-na {m}MAN-šum₂-ki iq-ṭi₂-bi ma-a UDU.MEŠ-ia ina IGI-ka bi-la {m}MAN-šum₂-ki iq-ṭi₂-bi ma-a la-aš₂-šu₂ UDU.MEŠ ina UGU-hi-ia₂ ina IGI {d}IM ir-tak-su {m}MAN-šum₂-ki TA IGI {d}IM it-tu-ar TA qa-ni 60 UDU.MEŠ 10 x x+x.MEŠ {m}MAN-šum₂-ki a-na {m}DINGIR-ma-na-ni it-ti-ši it-ti-din DI-mu ina bir-te-šu₂-nu is-sa-kan-nu uṭ-ur-ru TA IGI a-he-a.a-ši man-nu TA mam₂-ma la id-da-bu-ub man-nu ša₂ ib-bal-kat₃-u-ni 10 MA.NA KU₃.UD LUH-u 10 MA.NA KU₃.GI sa-ak-ru ina bur-ki {d}IM a-šib gu-za-na GAR-an aš-šur {d}ša₂-maš lu EN-de-ni-šu₂ {ITI}SIG₄ UD-01-KAM₂ lim-mu {m}30-DU-pa-ni IGI {m}a-u₂-ni A {m}10-su-ri IGI {m}se-eʾ-ZALAG₂ x+x x SIPA ša₂ {d}IM IGI {m}10-ra-pa-a SIPA ša₂ {d}IM IGI {m}man-nu-ka-se-eʾ {LU₂}NIGIR ša₂ {URU}me-hi-ni-i IGI {m}10-ha-ri IGI {m}ma-te-eʾ-se-eʾ IGI {m}{IM}04-i IGI {m}qi-ri-x+x IGI {m}ba-ri-ki-i A {m}x x IGI {m}AD-SU 0
