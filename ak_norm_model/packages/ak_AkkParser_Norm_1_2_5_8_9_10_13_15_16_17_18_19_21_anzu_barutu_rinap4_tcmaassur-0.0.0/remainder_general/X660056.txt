atae/durkatlimmu/X660056
NA₄.KIŠIB {m}ra-pa-aʾ A {m}10-DUG₃.GA Bel A.ŠA₃.GA SUM-ni E₂ 1 ANŠE A.ŠA₃.GA ina bat-e am-me-te SUHUR {m}ma-x x x x SUHUR {m}{d}x x x SUHUR {m}x x x x x u₂-piš-ma {m}DI-mu-LUGAL ina ŠA₃-bi 1/2 MA.NA KU₃.BABBAR il-qe kas-pu gam-mur ta-din A.ŠA₃.GA zar₄-pat laq-qe-at tu-a-ru de-ni DUG₄.DUG₄ la-a-šu₂ man-nu ša GIL-u-ni kas-pu 3.MEŠ a-na EN.MEŠ GUR-ra ina de-ni-šu₂ i-da-bu-ub la i-laq-qe IGI {m}AŠ-PAP.MEŠ A {m}man-nu-ki-arba-il₃ IGI {m}KAM-eš-15 A {m}ha-ma-di IGI Nabu-ahu-uṣur A {m}da-ta-ni IGI {m}A.10-na-din IGI {m}EN-NUMUN-AŠ A {m}sa-i-a-ni IGI {m}DI-man-PAP-AŠ A Saʾilu IGI {m}{d}UTU-MAN-PAP A {m}{d}x x x IGI {m}na-din-{d}NIN.LIL₂ A {m}{d}x x x ITU.ŠE UD-me-13-KAM lim-me {m}aš-šur-gar-DIŠ.U IGI {m}EN-TUKUL-ša-du-u₂-a IGI Nabu-šumu-uṣur ʾgrt ʾrqʾ zy rpʾ br byʾ
