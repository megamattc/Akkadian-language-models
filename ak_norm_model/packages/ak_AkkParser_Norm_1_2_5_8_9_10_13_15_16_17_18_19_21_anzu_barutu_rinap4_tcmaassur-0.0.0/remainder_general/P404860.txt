borsippa/P404860
isqu rēʾi-alpūtu Ezida bīt Nabu u guqanê ša Nisannu u Šabaṭu pāni Nanaya u Sutiti pūt zittu ša Nabu-šumu-ibni māršu ša Marduk-šumu-uṣur mār Reʾi-alpi ša Nabu-mukin-apli šatammu Ezida māršu ša Šula mār Šikkua akī qībat šarru ana Nabu-mukin-zeri māršu ša Aplaya mār Reʾi-alpi iddinnu u 1 manā kaspi qīšta imhurušu u Iddin-Nabu māršu ša Nadin mār Reʾi-alpi paqāra ina muhhi iršu umma isqu ša Nabu-šumu-ibni ahu abiya anāku anašši arki Nabu-mukin-zeri u Iddin-Nabu ahāmeš iltimuma immeri guqanê ša Nisannu u Šabaṭu ina pāni Nabu-mukin-zeri ušadgillu u ūmū pāni Iddin-Nabu ušadgillu ištēnâ gabarānê ilteqû ana lā enê niš Nabu u Marduk ilīšunu izzakrū mukinnu Nabu-zeru-ukin māršu ša Nabu-eṭer-napšati mār Reʾi-alpi Nabu-ahhe-šullim māršu ša Nabu-šumu-uṣur mār Reʾi-alpi Nabu-eṭer-napšati māršu ša Nabu-šumu-ibni mār Reʾi-alpi Nadin māršu ša Balassu mār Zerutia x x x x x Šamaš-iddin ṭupšarru māršu ša Nabu-mušetiq-uddi mār Reʾi-alpi Borsippa Kislimu ūm 8-KAM šanat 3-KAM Cyrus šar Babilu šar mātāti
