aemw/amarna/P270928
 yiqbi ana x ardika ina A-X sisîšu u narkabtišu taddinšunī ana habirī u lā taddinšunī ana šarri bēliya u mīyati anāku u ardu ana yâšiya anami šarri gabbu yīmurma } ipša annâ u yinammuš Yanuamma eliya u yīdul abulla ana arkîya u yilqe narkabāti ina Aštarti u yaddinšunī ana habirī u lā yiddinšunī ana šarri bēliya yīmurma šar Buṣruna u šar Halunni u tīpašū nukurta itti Biridašwa ana muhhiya u tiqbûna alkammi nudūk Biryawaza u lā niwašširušu ana māt Tahše u ipaṭṭar anāku ištu qātišunu u izziz ina māt Api u Dimašqa inūma tīmurū kī urrudu šarra bēliya u tiqbûna ardū šar māt Hatte nīnu u anāku iqbû arad šarri māt Miṣri anāku u yillak Arzawya ana Qissa u yilqâ ṣābī Aziri u iṣbat Šaddu u yiddinši ana habirī u lā yaddinši ana šarri bēliya u amur Itatkama hulliq māt Qissa u annû Arzawya qadu Biridašwa yuhalliqū māt Api u lipaqqad mātšu šarru lāmi tilqûši amīlū nakrūtu inūma ahhūya nukurtu ana yâšiya anāku inaṣṣaru Kumidi āl šarri bēliya u lū yušallim šarru ana ardišu lā yizzib aradšu šarru u lū tidaggalū šarrān māt Qissa u šarrān māt Api šumma   x ātamar ṣābī piṭṭāti
