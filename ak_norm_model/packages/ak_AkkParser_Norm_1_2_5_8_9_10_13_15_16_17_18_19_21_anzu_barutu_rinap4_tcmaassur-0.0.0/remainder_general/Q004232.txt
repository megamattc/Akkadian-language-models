cmawro/cmawr1/Q004232
ÉN bēl bēlī šar šarrī Šamaš Šamaš dayyān šamê u erṣeti bēl mātāti eddēšû nūr ilī kayyānu muštēšer elâti u šaplâti rēʾû kīnu ša tenēšēti attā Šamaš dayyānu ṣīru ša qibīssu lā uttakkaru annašu ilu mamman lā enû Šamaš ina qibītīka uštēširā apâti edlu ippette petû inneddil Šamaš ina aṣêka mê kaṣûti limḫurūka ilū ša māti likrubūka ilū rabûtu libbaka liṭibbū Šamaš tarmuš ina pîya imḫur-ešrā ina šumēlīya Siris pāšir ili u amēli ina imnīya našâku ina muḫḫi atbāri šadî elli azzâzka Šamaš ša ana yâši itti lemutti īpuša kišpū ruḫê rusê lā ṭābūti īpuša ṣalmīya lū ša ṭīdi lū ša līši lū ša lipî lū ša iškūri lū īpuš kalba lū ušākil šaḫâ lū ušākil iṣṣūra lū ušākil nūna lū ušākil ana nāri lū iddi ina erṣeti lū iqbir ina libitti lū itēʾ ina askuppi lū itmir ina kimaḫ mīti lū x ana mīti lū ipqid x ina qabri lū iqbir ina x ana Girra lū ipqid x x x x idbub udabbib īpuš ušēpiš isḫur ušasḫir lū kaššāpi lū kaššāpti lū zikaru lū sinništu lū mītu lū balṭu epšētīšunu kīma gišparri libbalkitāšunūti šunūti libārūšunūti ilu šarru kabtu u rubû likkelmûšunūti ina qātī ili šarri kabti u rubê ay uṣû anāku aradka lubluṭ lušlim-ma narbîka lušāpi dalīlīka ludlul  KA.INIM.MA ušburrudê  ÉN Šamaš annûtu ṣalmū ēpišīya ÉN Nuska šurbû ilitti Ani ÉN anašši dipāra ÉN ša Šamši mannu abūšu ÉN šaruḫ lānī ÉN šerʾānī tukaṣṣirā ÉN ēpišūʾa ēpišētūʾa ÉN ezzētunu šamrātunu ÉN šadû liktumkunūši ÉN isâ isâ ḫuluppaqqa tašêt-ma šurpa tašakkan  ÉN lū paṭra ilū rabûtu ÉN māmītu kalāma ÉN aš₂ hul gal₅-la₂-gim ÉN kīma šūmi annî  ÉN x ana šarri qarrādi Ninurta
