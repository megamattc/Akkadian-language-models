atae/marqasu/P522573
kunuk Eriba-ilu bēl eqli iddinu   bētu 03 imār zarʾi ina Šarru-Dariši ṭēhi eqli ša pāhiti ṭēhi eqli ša Nani ṭēhi eqli ša Abdadba uppišma Nabu-ušezib ina libbi 03 šiqil ṣarpi issu pān Eriba-ilu ilqe kaspu gammur tadin eqlu šuātu zarip laqi tuāru dēnu dabābu laššu mannu ša ina urkiš ina matēma ellāni lū Eriba-ilu lū marʾēšu lū mār marʾēšu lū ahhēšu lū mār ahhēšu dēnu dabābu issi Nabu-ušezib marʾēšu mār marʾēšu ahhēšu mār ahhēšu ubtaʾʾūni 10 manā ṣarpu masû 1 manā hurāṣi sakru ina burki Nergal āšib Marqasu išaknu kaspu ana ešrāte ana bēlēšu utâr ina dēnīšu idabbub lā ilaqqe  šību Šurši hazannu šību Nabu-ahu-uṣur šību Nabu-šezib mār hazannu šību Nabu-nadin-šumi šību Nabu-šumu-iddina ṭupšarru Nisannu UD-26-KAM₂ limmu ša arki Nabu-belu-uṣur šakin māt Dur-Šarrukka lrblbzrḥql byt III
