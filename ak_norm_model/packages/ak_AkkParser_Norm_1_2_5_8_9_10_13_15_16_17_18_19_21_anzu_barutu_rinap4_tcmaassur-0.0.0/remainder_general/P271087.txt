aemw/amarna/P271087
ana šarri bēliya ŠamašORŠapšuORŠimige ištu šamê samê umma Satatna amīl Akka ardika arad šarri u eperī ša 2 šēpētišu qaqqarī ša kabāšišu ana 2 šēpēt šarri bēliya ŠamašORŠapšuORŠimige ištu šamê samê sebîšu sebʾettān ušhehhin u kabattumma u ṣērumma  yišme šarru bēliya awāt ardišu Zirdamyašda paṭar ištu Biryawaza ibašši itti Šuta arad šarri ina āl maṣṣarti lā yiqabbi mimma ana šâšu tuṣṣâ ṣābū šarri bēliya ibašši ittiši ina Magidda lā qabi mimmu ana šâšu u yipṭura ana muhhiya u anumma yašpura Šuta ana yâši idinmi Zirdamyašda ana Biryawaza u lā imaggur nadānšu amurmi Akka kīma Magdali ina māt Miṣri u lā yištemâ šarru bēliya u yinnepuša Šuta eliya u lū yuššira šarru bēliya rābiṣšu u lilqešu 
