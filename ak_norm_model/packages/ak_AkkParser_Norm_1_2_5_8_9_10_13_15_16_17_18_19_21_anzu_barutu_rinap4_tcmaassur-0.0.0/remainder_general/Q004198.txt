cmawro/cmawr1/Q004198
x x x ud lu x-x-x x x x x qablāšu x x x x muṭṭu ana dabābi libbašu lā inaššīšu ḫūṣ ḫīpi libbi irtanašši minâtīšu ittanašpakā ittenenbiṭ šaptīšu unaššak uznāšu ištanassâ qātāšu išammamāšu birkāšu kimṣāšu ikassasāšu rēš libbīšu ittanazqar ana sinništi alāka muṭṭu ana sinništi libbašu lā inaššīšu ḫurbāšu imtanaqqussu ikabbir ibaḫḫu ruʾta ina pîšu ittanaddi ikkašu iktanarru mayyāla lā inašši pīqa lā pīqa ūtaṣṣal amēlu šū kašip ṣalmūšu epšū-ma ina sūn mīti šunullū ana kišpī pašāri napištīšu eṭēri itti ili kamli sullumi ana bulluṭīšu tarmuš imḫur-līm imḫur-ešrā sikillu elkulla baluḫḫu aktam atāʾišu ḫašḫūr api lapat armanni aban gabê imbuʾ tâmti nuḫurtu tīyatu ḫašû urnû samīdu šibburratu azupīru nīnû šumuttu ḫabbūr balti ḫabbūr ašāgi ḫabbūr qan-šalāli bīnu zēr bīnu maštakal zēr maštakal burāšu zēr burāši ṭābat kupad ṭābat amanni suluppū zēr ḫuluppi suādu kurkanû kasû 37 šammū ušburrudê ša ina qātī šūṣû lū ina šikari lū ina karāni lū ina mê lū ina šamni lū ina ḫīqāti ištanatti x x x kiš x-x šiptu x kaššāpu x īpuša kaššāptu x šiptu ul yāʾuttun šipat Ea u Asalluḫi šipat Marduk šarri šipat Šazu Zarpanītu u Ningirima iqbûnim-ma anāku ušanni TU₆ ÉN  KA.INIM.MA kišpī ruḫû rusû Lamaštu ṣibit māmīti tūrti utukku lemnu ana amēli lā ṭeḫê  DÙ.DÙ.BI tarmuš imḫur-līm imḫur-ešrā sikillu elkulla iṣ pišri šammi Lamašti kukuru burāšu erēnu qanû ṭābu bīnu maštakal uḫūlu qarnānû ṭābtu kibrītu 16 šammū ušburrudê šiptu annītu šalāšīšu ana muḫḫi tamannū-ma x ina šamni tapaššassu-ma kišpīšu saḫrū x x ul iṭeḫḫûšu amēlu šū ēl libbašu zaki x x  šumma amēlu ina ēkalli lā maḫrāšu  tuppu 63.KAM.ME ušburrudê kīma labiri šaṭir bari ēkal Aššur-bāni-apli šarri rabû šarri dannu x ša Nabû u Tašmētu rēma iršû-ma x ṣurru šadlu ḫasissu palkû x x ana širikti išruk ana taḫsisti tāmartīšu išṭur ibri qereb ēkallīšu ukīn tākilka ul ibâš Nabû
