atae/mallanate/P522852
kunuk Adda-qatar bēl nišē tadāni   Handaru Hanši Bidu gimru 03 nupšāti amēlu urdāni ša Adda-qatar uppišma Handi ina libbi 01 manā ṣarpi ša šarri issi pānīšu ilqi kaspi gammur tadin nišē šuātu zarpi laqiu tuāru dēni dabābu lāšu mannu ša izaqqupāni lū {m}10-qa-tar lū marʾēšu lū māru mārīšu lū memēnu lū mamma ša dēnu dabābu issi Handi u marʾēšu u urkiūti ubtaʾʾūni 10 manā ṣarpi masû 01 manā hurāṣi sakru ina burki Ištar ša Ninua išakkan ṣarpi ana ešrāte ana bēlīšu utâr ina dēnīšu dabābu lā balāṭ urīṣu bennu ana 01-me ūmū sartu ana kal nuhatimmī  šību Qurdi-Aššur šību Kubabu-idri {LU₂}GAL.NINDA-MEŠ ša issi ēkalli šību Ahi-lihia šību Pu-lešir bēl mugirri šību Eqaiu šību Ṭabi šību Nabu-ahhe-iddina mukīl appāti šību Il-maʾdi tankāru šību Nergal-balliṭ tarbû  Ayari UD-21-KAM limme Sin-ahhe-eriba šarri ēkalli Aššur
