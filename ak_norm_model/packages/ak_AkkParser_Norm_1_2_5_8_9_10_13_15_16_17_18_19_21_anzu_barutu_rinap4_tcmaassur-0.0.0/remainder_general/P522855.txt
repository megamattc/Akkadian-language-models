atae/mallanate/P522855
kunuk Banunu bēl amēlu tadāni   Ṣil-Issar urdušu ša Banuni uppišma Handi issi šību Banunu ina libbi 02 manā ṣarpu ina 01 manê ša šarri ilqi kaspu gammur tadini amēlu šuātu zarip laqqi tuāru dēnu dabābu laššu mannu ša ina urkiš ina matīma izaqqupāni lū Banunu lū marʾēšu lū mār marʾēšu lū ahhēšu lū mār ahhēšu ša issi Handi lū marʾēšu lū mār marʾēšu dēnu dabābu ubtaʾʾūni 05 manā hurāṣi masû 01 manā hurāṣi sakru ina burki Issar āšibat Nina išakkan kaspu ana ešrāti ana bēlīšu utâra ina dēnīšu idabbubma lā ilaqqi  šību Ubru-Harran mukīl appāti šību Nabu-naʾdi šību Nani šību Bel-isseʾa šību Keni šību Lit-ili šību Iatama šību Nuhšaia šību Ahi-ramu šību La-tubašanni šību Halaiddi šību Zeruti ṭupšarru Ṭebeti UD-11-KAM limmu Nabu-ahhe-iddina masenni rabiu
