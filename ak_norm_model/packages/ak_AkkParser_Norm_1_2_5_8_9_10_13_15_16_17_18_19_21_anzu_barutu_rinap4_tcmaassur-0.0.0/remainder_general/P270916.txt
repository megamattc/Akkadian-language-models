aemw/amarna/P270916
ana šarri ŠamašORŠapšuORŠimige bēliya umma Abi-Milki ardika 7 u 7 ana šēpēt šarri bēliya amqut anāku epru ištu šupāli šēnī šarri bēliya u šarru šamšu darītu šarru iqbi ana ardišu u ana arad Mayati ana nadāni šēhu u ana nadāni mê mêma ana šitêšu u lā īpuššūni kīma qabi šarri bēliya lā inandinnūni u limlik šarru ana arad Mayati ana nadāni mê aššum balāṭišu šanītam bēlī šarru enūma yānu iṣṣū yānu mê yānu tibnu yānu epru yānu šammu ana balāṭimma līde šarru bēlī ana arad Mayati ana nadāni balāṭi ana šâšu enūma ittadin šarru bēliya mê ana šiti arad Mayati u iddin pānīya ana urdātišu u Mayati bēltiya mūšu u urra u enūma īterub ina pāni šarri bēliya u palhāku irʾe u lā eleʾʾû qabâ enūma īmur šarra ŠamašORŠapšuORŠimige u lā īpuš rābiṣu kīma qabi šarri lā iddin iṣṣī u mê kīma qabi šarri u līde šarru ana ardišu u ana Ṣurri āl Mayati u ša ittaṣṣi amāta ištu pî šarri ana ardišu šūt īpuš x x x šarri pānīmū illak šarru šamšu darītu u anāku arad kitti šarri bēliya šarru ipqidni ana naṣāri āl Mayati bēltiya anumma ananṣurru šanītam bēlī ištu paṭāri ṣābī muhhiya lā ileʾʾe ana erṣeti arāda enūma ikšud ṭuppu ša šarri bēliya u iqarrub ina erṣeti u šarru bēliya libbi gabbi māti īde u liddin pānīšu šarru ana ardišu u Ṣurri āl Mayati ana nadān iṣṣī u mê ana balāṭišu šanītam bēlī x lišʾal šarru rābiṣa enūma ašbūni ina Ṣumur amur amīl Biʾruti ina 1 eleppi allik u amīl Ṣiduna ina 2 eleppi illak u anāku illak qadu gabbi eleppika u limlik šarru ana ardišu u uṣur elep šarri ina gabbi āliya
