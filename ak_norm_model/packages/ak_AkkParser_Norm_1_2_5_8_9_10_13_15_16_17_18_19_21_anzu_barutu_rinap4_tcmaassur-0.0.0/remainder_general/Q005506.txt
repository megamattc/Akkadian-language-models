ribo/babylon7/Q005506
Nabium-kudurri-uṣur šar Babilam ašru šahti pālih ilī rabûti iššakku ṣīri zānin Esagil u Ezida mār Nabium-apla-uṣur šar Babilam anāku Libil-hegalla palga ṣīt šamši Babilam ša ultu ūm rēqūtu innamûma šihhat eprī iṣṣannuma imlû sakīkī ašarša ašteʾʾema ultu kišād Puratti adi Ay-ibur-šabum ina kupri u agurri abnâ sukkīša ina Ay-ibur-šabum sulê Babili ana mašdaha bēlī rabîm Marduk titūr palga akṣurma ušandil tallakti Marduk bēlī rabiʾu aš šatta naplisma balāṭam dariʾa šebê littūti kūn kussî u labār palê ana širikti šurkam
