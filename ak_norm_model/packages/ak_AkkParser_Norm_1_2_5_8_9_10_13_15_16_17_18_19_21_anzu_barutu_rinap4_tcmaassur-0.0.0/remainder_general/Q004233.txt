cmawro/cmawr1/Q004233
liš ri x ana maḫar riksi ša Šamaš x erbet ṣalmī lipî erbet ṣalmī x erbet ṣalmī x erbet ṣalmī kupsi erbet ṣalmī x erbet ṣalmī ṭīd kibir nāri kilallē erbet ṣalmī x erbet ṣalmī līš labti erbet ṣalmī līš šegušši erbet ṣalmī x isaddir u ṣalmī mala itti šipāti annâti bašû ittīšu ina muḫḫi ḫuluppaqqi tašakkan tarmuš ina pîšu imḫur-ešrā ina šumēlīšu miḫḫa ina qāt imittīšu inaššī-ma ina muḫḫi atbāri izzâz ÉN bēl bēlī šar šarrī Šamaš šalāšīšu tamannu kīma tamtanû tarmuš ša ina pîšu imḫur-ešrā ša ina šumēlīšu atbāra ša ina muḫḫi izzazzu ana muḫḫi x ša ḫuluppaqqi inaddi qāssu ana ḫuluppaqqi itarraṣ ÉN Šamaš annûtu tamannu gizillâ ina išāt kibrīti taqâd-ma ana qāt marṣi tašakkan-ma ÉN Nuska šurbû ilitti Ani tamannu ÉN anašši dipāra tamannu arki annî ÉN anašši dipāra šalāšīšu tušamnaš arka ÉN ša Šamaš mannu abūšu tamannū-ma šipāti peṣêti ša šalāšat kiṣrū kīma ingippi gippi kaṣrū ana qātīšu tabattaq-ma ana libbi ḫuluppaqqi tanaddi ÉN šaruḫ lānī u ÉN isâ isâ tamannu maṣḫata išarrap ÉN šerʾānī tukaṣṣirā ina ḫuṣāb ēri libbi ḫuluppaqqi tubaḫḫaš x qātā ina qutri izakkû tux ÉN ēpišūʾa ēpišētūʾa ÉN attunu mû tamannu ina mê tunāḫ ÉN šadû liktumkunūši u atbāra x x tašakkan-ma 1.TA.AM₃ ana ḫuluppaqqi tanaddi ÉN isâ isâ tamannū-ma maṣḫatu qamû ḫuluppaqqa x x tessip-ma ana bābi tušeṣṣē-ma ÉN udug hul edin-na-zu-še₃ tamannū-ma x arkīšu adi bābi tamannū-ma tatâr-ma kīma ina bīti tēterbu ašar maqlâ taqallû ÉN anamdi šipta adi ÉN tummu bītu tamannū-ma tuškên-ma riksa tapaṭṭar-ma enūma nēpeša annâ teppušu amēla lā ella sinništa lā elleta ana amāri lā ezzib bīta x x x--ma ÉN uttakkir lumnī tušeppessu ina {iti}x x u Ṭebēti ūm 7.KAM ūm 14.KAM ūm 21.KAM ūm 28.KAM teppuš-ma išallim  ÉN bēl bēlī šar šarrī Šamaš Šamaš dayyān šamê u erṣeti
