atae/marqasu/P522577
kunuk Nabuʾa ša-šēpi Pazapaya bēl amēli tadāni   Abdi-Buru urdušu uppišma Hišar-uarri issu pān Nabuʾa ina libbi 50 šiqil ṣarpi izzirip issiqi kaspu gammur tadini amēlu šuātu zarip laqi tuāru dēnu dabābu laššu ṣibtu ina 01 me ūmē sartu ina kal ūmē mannu ša ina urkiš ina matēma ibbalkatūni kaspu ina ešrāte ina bēlīšu utâr ina dēnīšu idabbub lā ilaqqe šību Qurdi šanî šību Nabu-zeru-ukin rab-bēti šību Seʾ-mabaʾ šību Adda-idri šību Banitu-tereš mār Sinqi-Issar šību Adda-sagab šību Hulli šību Nabu-šezib hazannu šību Deniya Adad-ilaʾi šību Ereš-ilu gimru 03 amēlē bēl-qātāti ša amēlu Arahsamna UD-04-KAM₂ limmu Belšunu
