atae/rfdn17/P522456
{NA₄}KIŠIB {m}ARAD-PAB.MEŠ-šu₂ EN MI₂ ta-da-ni   {MI₂}{URU}arba-il₃-i-tu₂ GEME₂-šu₂ u₂-piš-ma {m}DINGIR-KA-PAB TA IGI {m}ARAD-PAB.MEŠ-šu₂ ina ŠA₃-bi 01 1/2 MA.NA KUG.UD il-qi₂ kas-pu gam-mur ta-din MI₂-su šu-a-tu za-ar₂-pa-at laq-qi-ia-at tu-a-ru de-e-nu DUG₄.DUG₄ la-aš₂-šu man-nu ša₂ ina ur-kiš ina ma-ti-ma i-za-qu-pa-an-ni GIL-u-ni lu-u {m}ARAD-PAB.MEŠ-šu₂ lu-u DUMU.MEŠ-šu₂ lu-u DUMU-DUMU.MEŠ-šu₂ lu-u ŠEŠ.MEŠ-šu₂ lu-u DUMU-ŠEŠ.MEŠ-šu₂ ša de-e-nu DUG₄.DUG₄ TA {m}DINGIR-KA-PAB DUMU.MEŠ-šu₂ u₃ DUMU-DUMU.MEŠ-šu₂ de-e-nu DUG₄.DUG₄ ub-ta-ʾu-u-ni 10 MA.NA KUG.UD SUM-an kas-pu a-na 10.MEŠ-te ina EN GUR ina la de-ni-šu₂ DUG₄.DUG₄-ma la i-laq-qi₂ ṣi-ib-tu₂ be₂-e-nu ina 01-me UD-me sa-ar₂-tu₂ ina kal₃ MU.AN.NA.MEŠ  IGI {m}ra-hi-mu IGI {m}a-hu-nu IGI {m}da-ni-i IGI {m}ta-am-su-nu IGI {m}SU-aš-šur IGI {m}ak-ku-da-nu IGI {m}PAB-ia IGI {m}RI-x-x IGI {m}aš-šur-kil-la-an-ni IGI {m}SUHUŠ-a.a IGI {m}DINGIR-la-SU IGI {m}qur-di-{d}U.GUR {ITI}ŠE UD-17-KAM₂ lim-mu {m}{d}AG-KALAG-in-an-ni
