cmawro/cmawr2/Q005110
ÉN Ea Šamaš Marduk ilū rabûtu šūpûtu ṣīrūtu ašarēdūtu dāʾinū dīnī pārisū purussê mušīm šīmāti muṣṣirū uṣurāti mussiqū išqēte ša šamê u erṣeti attanu-ma šipatkunu balāṭu ṣīt pîkunu šalāmu mûkunu šalāmu epiš pîkunu balāṭu-ma āmirkunu iballuṭ ḫāsiskunu išallim muppaliskunu idammiq ilu mušallimī bēlu Asalluḫi ilu mušallimī bēlu Marduk ilu mušallimī bēlu Nabû munakkirū lumnu šākinū dumqi mupašširū kišpī ruḫê rusê upšāšê lemnūti ša amēlūte ša kaššāpi kaššāpti ēpištu muštēpištu râmu zīru dibalû zikurudû kababbedû šurḫungû sankidabbû dimmakurrû ṣūd pānī šanê ṭēmi lā šemû šunāte pardāte x x mimma mal bašâ x x ina pānīya ipparkū x ṣallu palḫāku adrāku u šutaddurāku Ea Šamaš Marduk ina qibītīkunu ṣīrtu ša lā uttakkaru u annīkunu kīni ša lā innennû ša ina bīt Nabû-zēru-iddina mār ilīšu itti lemutti īpušū ša ina bīt Bābu-aḫu-iddina mār ilīšu itti lemutti īpušū ša kaššāpu u kaššāptu x x x Ea Šamaš Marduk ilū rabûtu ša attunu tīdâ anāku lā īdû libbalkissunūti-ma elīšunu liktūnu adi surriš ana Girra āriri piqdāšunūti Girra liqmūšunūte Girra likšussunūti Girra lināršunūti Girra lissuḫšunūte Girra liṭrussunūti Girra liḫmussunūte Erra ina kakki danni bāba lišēṣīšunūte liṭrussunūte lissuḫšunūte nāra lišēbiršunūte šadâ lišbalkissunūte bīnu eṣemti ilī lillilšu Šamaš quddušu x x Dilbat muballiṭṭu x ša ina bīti šuāti errubu uṣṣû x kibsī tallakte uṣrā ina pî elli šaptī ebbāti x x ludmiq upšāšê arḫu āṣû litbal šattu ēribtu x anāku Nabû-zēru-iddina mār ilīšu pāliḫ ilūtīkunu rabīti narbîkunu lušāpi dalīlīkunu ludlul amēlu libbi bīti šuāti lū baliṭ lū šalim ana ṣât ūmē diŋir silim-ma-ŋu₁₀ ilu mušallimī Marduk {d}asal-lu₂-hi ša Nabû-zēru-iddina mār ilīšu ina šakān andulli gimil napšassu ti il nam mušētiq aḫâti Erra Nergal aggiš sūqa ina etēqīka lubāʾ ḫarrānāti ša ina bīti šuāti errubu uṣṣû kibsī ebbe qibâ x anāku Bābu-aḫu-iddina mār ilīšu narbîkunu lušāpi dalīlīkunu ludlul ana nišī rapšāti diŋir silim-ma-ŋu₁₀ ilu mušallimī Marduk {d}asal-lu₂-hi Išum nāgir ilī bēl sūqi sūqa ina etēqīka eli bīti ša Bābu-aḫu-iddina mār ilīšu šukun andulla x x x x ina x x qibâ x anāku x x x x narbîkunu lušāpi dalīlīkunu ludlul ana nišī rapšāti diŋir silim-ma-ŋu₁₀ ilu mušallimī Marduk {d}asal-lu₂-hi x x x x x x x diŋir silim-ma-ŋu₁₀ ilu mušallimī Marduk Asalluḫi Išum nāgir ilī bēl sūqi sūqa ina etēqi eli bīti šukna andulla Išum nāgir ilī bēl sūqi sūqa ina etēqi
