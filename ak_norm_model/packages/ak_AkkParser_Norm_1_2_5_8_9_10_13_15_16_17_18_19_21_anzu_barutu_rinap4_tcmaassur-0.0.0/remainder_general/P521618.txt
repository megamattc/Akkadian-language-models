borsippa/P521618
Remut-Nabu māršu ša Nabu-eṭer-napšati mār Reʾi-alpi ina hūd libbišu ana Nabu-eriba māršu ša Nabu-mukin-zeri mār Reʾi-alpi ahašu kīam iqbi umma samâka u marṣamar u mārūya ṣahrū mala ramāka mārū u mala ušuzzu ša manzaltiya ul maṣaka alkamma manzaltīya ana muhhiya išezzi Nabu ana muhhiya pilāh Nabu-eriba māršu ša Nabu-mukin-zeri mār Reʾi-alpi ina hūd libbišu ana Remut-Nabu māršu ša Nabu-eṭer-napšati mār Reʾi-alpi ahašu išmema Nisannu ultu ūm 1-KAM adi ūm 10-KAM Simanu ultu ūm 11-KAM adi ūm 20-KAM Duʾuzu ultu ūm 1-KAM adi ūm 10-KAM Tašritu ultu ūm 1-KAM adi ūm 10-KAM Ṭebetu ultu ūm 1-KAM adi ūm 10-KAM Addaru ultu ūm 11-KAM adi ūm 20-KAM naphar 60 1{+šu} ūmū manzallatu isqu rēʾi-alpūtu Ezida bīt Nabu ša kalla šatti mala bāšû ša Remut-Nabu māršu ša Nabu-eṭer-napšati mār Reʾi-alpi Nabu-eriba māršu ša Nabu-mukin-zeri mār Reʾi-alpi ana muhhi Remut-Nabu māršu ša Nabu-eṭer-napšati ahašu izzazzi Nabu ana muhhišu ipallah pūt qurrubu naptanu u maṣṣartu Nabu-eriba naši Remut-Nabu māršu ša Nabu-eṭer-napšati mār Reʾi-alpi ina hūd libbišu Nisannu ultu ūm 1-KAM adi ūm 5-KAM Simanu ultu ūm 11-KAM adi ūm 15-KAM Addaru ultu ūm 11-KAM adi ūm 10+5-KAM adi pappāsu isqu rēʾi-alpūtu Ezida bīt Nabu o Remut-Nabu māršu ša Nabu-eṭer-napšati mār Reʾi-alpi ina hūd libbišu ana Nabu-eriba māršu ša Nabu-mukin-zeri mār Reʾi-alpi ahašu kū ušuzzu ša manzaltī ana ūmu ṣâtu ana rêmutu irtimi ša ittabalkit 1 manā kaspi ušallam ša dibbī annûtu išnû Nabu u Marduk halaqšu liqbû ištēnâ ilteqû mukinnu Lišir māršu ša Nabu-ušallim mār Suhaya Bel-iddin māršu ša Mar-biti-iqbi mār Siatu Eriba-Nabu māršu ša Tabnea mār Nur-Papsukkal ṭupšarru Remut-Nabu māršu ša Nabu-mukin-zeri mār Reʾi-alpi Borsippa Kislimu ūm 3-KAM šanat 5-KAM Cambyses šar Babilu šar mātāti
