atae/guzana/X214103
{NA₄}KIŠIB {m}nu-ri-i A {m}{d}x x x TA ŠA₃ {URU}x+x x x EN ARAD SUM-ni   {m}ia-PAB.MEŠ-u-ni ARAD ša {m}nu-ri-i u₂-piš-ma {m}DINGIR-ma-na-ni ina ŠA₃-bi 01 MA.NA KU₃.UD il-qi kas-pi gam-mur ta-ad-din ARAD šu-a-tu₂ za-rip la-a-qi tu-a-ru de-ni DUG₄.DUG₄ la-aš₂-šu₂ man-nu ša ina ur-kiš ina ma-te-e-ma GIL.MEŠ-u-ni lu-u {m}nu-ri-i lu-u DUMU.MEŠ-šu₂ lu-u DUMU DUMU.MEŠ-šu₂ ša de-nu DUG₄.DUG₄ TA {m}DINGIR-ma-na-ni u₃ DUMU.MEŠ-šu₂ ub-ta-ʾu-u-ni 10 MA.NA KU₃.UD 01 MA.NA KU₃.GI a-na {d}IM SUM-an kas-pu ina 10.MEŠ ana EN-šu₂ u₂-ta-ra ina de-ni-šu₂ DUG₄.DUG₄-ma la i-laq-qi  IGI {m}10-ra-hi-me IGI {m}hi-ri-PAB-MEŠ IGI {m}NUMUN-ʾi-DINGIR IGI {m}hu-ur-ma-sa-a.a IGI {m}ha-ad-sa-a.a IGI {m}PAB-li-iʾ-ti IGI {m}{d}še-rum-x x x IGI {m}10-ha-ri IGI {m}ma-te-eʾ-se-eʾ IGI {m}10-qa-tar IGI {m}10-sa-gab IGI {m}x x x+x-a-um {LU₂}ur-ki ša ARAD ta-da-a-ni x x x x ša ARAD 0 {ITI}GU₄ lim-mu {m}{d}PA-A-MAN-PAB x x MA.NA AN.NA ša 1 BAN₂ {ŠE}BAR x x-du-u-ni
