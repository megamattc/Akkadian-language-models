ribo/babylon7/Q005568
Nabium-kudurri-uṣur šar Babilam zānin Esagil u Ezida mār Nabium-apla-uṣur šar Babilam anāku Ebabbara bīt Šamaš ša qereb Sippar ana Šamaš bēlu mušāriku ūmīya eššeš ēpuš Šamaš bēlu rabû epšētūʾa ana damiqti hadîš naplisma balāṭam ūm rūqūtim šebê littūtu kunnā kussî u labār palê ana širikti šurkam nīš qātīya kīniš mugurma ina qibittika ṣīrti ša lā nakāram ipišti lipit qātīya lulabbir ana dāriʾātim līpūʾa ina šarrūti lītellipū likūn ina mātu ēma qātâ anaššûka bēlu Šamaš lū pētû urhīya ana nāri ayyābiya Šamaš attāma kakkūka ezzūtim ša lā immahharū ana šumqutu nakirīya lillika idāya kīma libnāt Ebabbara kunnā ana ṣâtim šanātuʾa līrikā ana ūm dāriʾūtim
