aemw/amarna/P271187
ana šarri bēliya iliya ŠamašORŠapšuORŠimige-ya umma Aziri ardikama sebîšu u sebîšu ana šēpēt bēliya amqut  bēliya iliya ŠamašORŠapšuORŠimige-ya mīnam appūnama ubaʾʾi pānī šarri bēliya ŠamašORŠapšuORŠimige-ya banûta ubaʾʾi amāra adi dārīti u anāku u Baʾluya ardūka  māt šarri bēliya anaṣṣur u pānīya ana ardūtu ša šarri bēliya ina šulmi pānī šarri bēliya banûti lū āmur  bēliya anumma anāku u Hatip nillak u līde bēliya inūma kašdāku ina hamuttiš  šar māt Hatte ina māt Nuhašše ašib u palhāku ištu pānišu aṣṣurrimi ina māt Amurri ina mātišu ša šarri bēliya illakam  u eli amāti annīti izzaz lipṭur u litūr ina mātišu u anumma allakam anāku u Hatip anāku arad šarri banî magal magal  bēliya mimma ina libbi bēliya lā tašakkan kašdāku pāniyama ana šar māt Hatte u anumma kašdāku ana amāri pānī ŠamašORŠapšuORŠimige bēliya bēliya anāku ina Tunip ašbāku u illakam šar māt Hatte ina māt Amurru māt šarri bēliya kī lā uwaššaranni šarru bēliya ana naṣār mātišu u inanna ina māt Nuhašše ašib 2 1-ti₃ harrānu ina Tunip u palhāku ištu šahātišu Tunip lipṭur  šanītam bēliya ana amīlī sarrūti lā tešemme anāku u ahhūya u mārūya ardū ša šarri bēliya adi dārīti  
