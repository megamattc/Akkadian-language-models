ribo/babylon7/Q005363
Nabium-apla-uṣur šarru dannum šar Babili šar Mat-Šumerim u Akkadi iššakkum ṣīri pālih Uraš u Ištar rēʾûm kīnam tiriṣ qāt Nabium u Marduk anāku inum ilī rabiʾūtim ana bēlūt māti šumam ṣīrim ibbû haṭṭa širikti ana riteddê nišīya iqīpūni ušparim ṣīrim ana kunnuš lā māgirim ušatmih qātūʾa in ūmišuma naphar ummāniya tupšikku lū ēmid allu marrim lū ušaššim nišī māti elīti u šaplītim ša Nabium u Marduk ṣerressu ana qātiya umallû Erra bēli x x x x illiku imniya rābiṣu x x erša rabiʾa x x DI x x AN NI RI x adkâmma ummānāt Enlil Šamaš u Marduk rabiʾātim x x x x x ana šār erbetti x iniʾūmīšu Nemetti-Enlil šalhûšu eššiš lū abnima ana Marduk bēliya kīma ūmim lū unammir maṣṣarti Esagil u Babili lū udannin mārī Babilam šubti nēhtu lū ušēšib Babilam māhāz bēli rabîm Marduk kīma ša ūmum ullûtim ana tanadāti lū aštakkan Marduk Enlil ilī āšir kibrātim epšētiya damqātim hadîš naplisma haṭṭa išartim kussâ šuršuda palê ūmum rēqūtim in kibrātim arbaʾim in rēšān elâti šitadduhi in qibītika ṣīrtim ana širikti šarrūtiya šurkam
