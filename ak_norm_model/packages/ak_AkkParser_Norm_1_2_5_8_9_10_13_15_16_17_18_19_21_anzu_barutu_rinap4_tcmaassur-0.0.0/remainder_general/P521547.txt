borsippa/P521547
x bīt šutummu abtu ša qereb Ezida x x ša Nabu-šumu-ereš māršu ša Zeru-Babili mār Kudurranu ša itti Nadin māršu ša Tabnea mār Kudurranu u Mušezib-Nabu māršu ša Šamaš-ahhe-iddin mār Kudurranu māru ahhū abišu zuʾʾuzu atri u maṭû mala bāšû kī 36 līm libnātu u 10 šiqil kaspi ša ana makkūr Ezida ana muhhi Nabu-šumu-ereš māršu ša Zeru-Babili mār Kudurranu nadnu itti Nabu-šumu-ereš māršu ša Zeru-Babili mār Kudurranu Nabu-aplu-iddin māršu ša Nabu-ahhe-iddin Kudurranu mahīru imbêma išâm ana šīmešu gamrūtu  naphar 36 līm libnātu u 10 šiqil kaspi peṣû šīm bīt šutummu abtu ša qereb Ezida ina qātī Nabu-aplu-iddin māršu ša Nabu-ahhe-iddin mār Kudurranu Nabu-šumu-ereš māršu ša Zeru-Babili mār Kudurranu šīm šutummišu kaspi gamirtu mahir zakû rugummâ ul īši ul iturrūma ana ahāmeš ul iraggamū x x-{d}IŠKUR Borsippa {iti}x ūm n-KAM šanat 38-KAM Nebuchadnezzar šar Babilu ina mahar ṭupšarru ša šarru ṭuppa ikannakma ana Nabu-aplu-iddin inamdin
