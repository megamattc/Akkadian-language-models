atae/stat2/P336944
{NA₄}KIŠIB {1}{d}PA-PAB-ir EN LU₂ ta-SUM-ni   {LU₂}x x x x u₂-piš-ma {1}{d}UTU-SU TA IGI {1}{d}PA-PAB-ir ina ŠA₃ 54 1/2 GIN₂ KU₃.BABBAR il-qi kas-pu gam-mur ta-din-ni LU₂ šu-a-tu₂ za-ar₂-pi la-qi tu-a-ru de-e-nu DUG₄.DUG₄ la-aš₂-šu₂ man-nu ša GIL-u-ni lu-u {1}{d}PA-PAB-ir lu-u DUMU-šu₂ lu-u DUMU-DUMU-MEŠ-šu₂ lu PAB-MEŠ-šu₂ lu A-PAB-šu₂ ša TA {1}{d}UTU-SU de-nu DUG₄.DUG₄ ub-ta-u-ni 10 MA.NA KU₃.BABBAR 02 MA.NA KU₃.GI ina bur-ki {d}MAŠ a-šib {URU}kal-hi i-ša₂-kan ṣib-tu₂ be-en-nu a-na 01-me UD-MEŠ sa-ar-tu a-na kal MU.AN.NA-MEŠ  IGI {1}PAB-MEŠ-SU IGI {1}mi-nu-lam-ši IGI {1}10-PAB-ir IGI {1}{d}NU-MAN-iq-bi IGI {1}la-tu₂-ba-ša₂-ana-10 IGI {1}si-in-qi-15 IGI {1}mi-nu-ah-ṭi-ana-DINGIR IGI {1}x-il-an-sa-a IGI {1}{d}PA-TI-su {ITI}ZIZ₂ UD-10-KAM₂ lim-me {1}mil-ki-ra-am
