aemw/amarna/P270994
ana šarri bēliya ilāniya ŠamašORŠapšuORŠimige-ya umma Abi-Milki ardika 7 u 7 ana šēpēt šarri bēliya amqut šarru bēliya ištapar aššum mekku ša ibašši ittiya attadin ana šarri bēliya 1 meʾat šuqulta u littadin šarru bēliya pānīšu ana ardišu u liddin Usu ana ardišu karpata akūni mêma ana šitêšu littadin šarru bēliya 10 amīl šēpi ana naṣāri ālšu u līrub u līmur pānī šarri bēliya damqu pānūya ana muhhi šarri bēliya kīmê enūma ipqidni šarru bēliya ana naṣāri ālšu u aštapar ana šarri bēliya enūma ūmišamma ilqe šar Ṣiduna amīl šēpiya littadin pānīšu šarru ana ardišu u lipqid ana rābiṣišu u liddin Usu ana mê mêma ana ardišu ana laqi iṣṣī ana tibni tibnu ana ṭīṭi enūma īpuš nukurtu lā ittēr māmīta yānu amīl šēpi šanû ša išhaṭ māt šarri šar Ṣiduna šar Haṣura ītezib bītšu u ittaṣab itti habiri līde šarru ana amīl šēpi sārūti šanûta u īpuš māt šarri ana habiri lišʾal šarru rābiṣšu ša īde māt Kinahna
