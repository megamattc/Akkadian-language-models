ribo/babylon7/Q005535
Nabium-kudurri-uṣur šar Babili zānin Esagil u Ezida mār Nabium-apla-uṣur šar Babili sūqāti Babilam mašdaha Nabium u Marduk bēlēya ša Nabium-apla-uṣur šar Babili abi bānûʾa ina kupri u agurri udammiq tallakti yâti enqu mutnennû pālih bēlūtišunu eli kupri u agurri tamlâ dannu ina eprī ellūti umalli ina kupri u agurri kīma mētiqu šaqî udannin qerebšin Nabium u Marduk ina sūqāti šināti hadîš ina šadāhikun damqātuʾa liššaknū šaptikun balāṭ ūm rūqūti ṭābu šīri hūd libbi ina maharikunu qerebuššunu attalluku lulabbir ana dārâti
