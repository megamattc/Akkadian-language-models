aemw/amarna/P270910
 x x x x x x x x yušširu bēlī ṣābī maṣṣarta ana Gubli u inanna ṣabtat āl Ṣumuri ṣābū Gubli dīkū šumma libbi šarri bēliya ana āli Gubla u yuššira bēlī 3 meʾat ṣābī 30 narkabāti meʾat amīlī mātāt Kaši u tinaṣṣarū āl Gubli āl bēliya šumma šeʾī qēṣi lā yušširu šarru ṣābī piṭṭāta ana āl Gubla u laqemi tilqûnaši u yâti aradka tidūkūna u gummirū x-na šarru bēliya x-ti u qarbū ana rābiṣī mālikī šarri inūma dīki Piwuri mālik šarri u šakin anāku arad kitti u Pihuri u nīnu ardū šarri u mariṣ ana īnātinu inūma nidammiqu u palhātī anāku lāmi udâka mītu yunaddâ amīl kispi yānu ana šâšu pānānumma tīpušūna kīammi u yušširmi šarru abuka ṣābī piṭṭāta ṣehra u yilqe gabba u lā yišmû ana yâši Pahamnata u yīpušu epšāta šārūta u annû māru mārušu yuhalliq Ṣumurri u yišme šarru awāt ardišu u yuššira ṣābī piṭṭāta rabīta yi-x inūma yuqabbû ana pāni šarri yānummi šeʾī akalī akāl ṣābī piṭṭāti ayyāmi gabbi ālāni šarri bēliya ištu libbišunu akalū u šeʾū ibaššû akalī u šeʾū x   ṣābī piṭṭāti ū ṣābī tillati x ana naṣār āl Gubla lāmi yimakki šarru ālšu šumma lā yuwaššaruna ṣābī ana āl Gubla u laqûši u x u yānu mātāt Kinahni ana šarri u yišāl Yanhama ana awâte annûte
