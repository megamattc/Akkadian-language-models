borsippa/P521625
8 ūmū ša Abu u Šabaṭu isqu rēʾi-alpūtu Ezida bīt Nabu ša Nabu-ahhe-bulliṭ māršu ša Tabnea mār Reʾi-alpi ana 5 sūt zēru kirî gišimmarī zaqpi ina 50{+e} ša bīt reʾi-sisê ina muhhi nāri Mar-biti itti Nabu-ram-nišišu māršu ša Iddin-Nabu mār Reʾi-alpi ušāpilu zēru ša Nabu-mukin-zeri māršu ša Aplaya mār Reʾi-alpi ana libbi šupulu isqu nadin ṭuppa ana našê ṣibûti ša Nabu-mukin-zeri ana šumī Nabu-ahhe-bulliṭ kanik ina ūmu ṭuppa šuāti ša ina bīt Nabu-ahhe-bulliṭ ittanmaru ša Nabu-mukin-zeri šū mukinnu X māršu ša Zeru-Babili mār Nappahu Nidinti-Bel māršu ša Arad-Bel mār Ilia Remut-Bel māršu ša Arad-Nabu mār Arad-Nergal ṭupšarru Šamaš-iddin māršu ša Nabu-mušetiq-uddi mār Reʾi-alpi Borsippa Nisannu ūm 18-KAM šanat 1-KAM Darius šar Babilu u mātāti
