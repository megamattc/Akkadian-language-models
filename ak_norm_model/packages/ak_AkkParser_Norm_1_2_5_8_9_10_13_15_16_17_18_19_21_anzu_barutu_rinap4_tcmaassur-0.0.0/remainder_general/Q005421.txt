ribo/babylon7/Q005421
Nabium-naʾid šar Babili eṭlam kīnum ša ana ṭēme ilī pūqu ašri kanšu pālih ilī rabûti rubû emqa hāsis mimma šumšu iššakku ṣīri muddiš kal māhāzū malku itpēšu mušaklil ešrēti muṭahhid sattukku rēʾû nišī rapšāti rāʾim mīšari mukīn kitti lulīmu šūpû etellu šarrāni binûtu qāt ša Nabu u Marduk muṣṣir uṣurāti bītāt ilī mušaršid gišhurrī našpari hanṭu ša ilī rabûti mušallim kal šipri muṭīb libbišun mār Nabium-balassu-iqbi šakkanakku qitrudu pālih ilī u ištarāti anāku ana Šamaš bēl elâti u šaplâti dikuggal šamê u erṣetim dayyānu ṣīri ša ilī rabûti pāris purissê hāʾiṭ libba nišī bārû têrēti rāʾim šarrūtiya nāṣir napištiya kāšid ayyābīya muhalliq zāʾirīya āšib Ebabbarra ša qereb Sippar bēli rabî bēliya ina migir libbiya kīnim palhiš uštēmiqma ašrāti ilūtišu rabīti ašteʾʾema Ebabbarra bīssu ša qereb Sippar atmanu ṣīri simat ilūtišu kiṣṣi ellu šubat tapšuhti mūšab bēlūtišu ša ūmī maʾdūtu ubbutu temmēnšu suhhâ uṣurātušu šar mahri temmēn labīri ubaʾʾima lā īmuru ina ramannišu bītu eššu ana Šamaš ušēpišma lā šūpušu ana bēlūtišu lā šūluku ana simat ilūtišu ina lā adannišu ša bīti šuāti rēšāšu iqdudū uttabbika mēlâšu yâti appalissuma maʾdiš aplahma niqittī arši ana šuršudu temmēn uṣurāt bītišu šullumu papāhu u diʾī ana simat ilūtišu epēša ūmišamma utnēnšumma ana šatti nīqa aqqišumma purussâ aprussu Šamaš bēlu ṣīri ultu ūmē rūqūtu yâši uqawwânni anna šalimti purussâ kīnim ša šalāmu šipriya u kunnu ešrēti Šamaš u Adad ušaškinū ina têrtiya ana purussîšunu kīnim ša lā innennû magal atkalma qātī Šamaš bēliya aṣbatma ina bīt UD.1.KAM šanat ušēšibšu imnu u šumēlu pāni u arkû ša papāhu u libbi diʾī hiṭṭatu aṭṭuṭma upahhirma šībūt āli mārī Babili ṭupšar minâti enqūtu āšib bīt mummu nāṣir pirišti ilī rabûti mukīn paraṣ šarrūtu ana mitlukti apuršunūtima kīam azkuršunūti umma temmēn labīri šiteʾʾema papāhu Šamaš dayyānu napalisamma bītu dariʾa ana Šamaš u Aya bēlīya lūpuš ina tēmēqu Šamaš bēliya ina supêšu ša ilī rabûti puhur mārī ummâni temmēn labīri ippalsūma papāhī u diʾī ihīṭū zamar itūrūnim yâti iqbû appalisma temmēn labīri ša Naram-Sin šar ullu papāhi Šamaš kayyānu mūšab ilūtišu libbī ihdema immeri pānūya papāhi bēlūtišu u diʾī uaṣbbima ina hidâti u rīšāti eli temmēn labīri addâ uššūša išidsu udanninma kīma šadî zaqru ullâ rēšāšu Ebabbarra bīssu ša šūpušu ana bēlūtišu šūluku ana simat ilūtišu ana Šamaš bēliya eššiš ušēpišma kīma šuʾu ūmiš unammiršu 1 līm 50 erēnī paglūtu lā mīnu ašūhī šīhūti šurʾīni iṣṣī damqūtu musukkanni iṣṣi dariʾa ana šīpu tallu hittu giššakanakku u ṣulultu bīti ušatmihma kīma qišti hašūri irīssu ušṭīb dalāt erēnī ṣīrūti nukuššê erî dannūtu mēdelū šūpûtu ēma bābātišu urattima kīma nērebi kinnê udannin rikis bīti papāhi bēlūtišu ana mūšabu ilūtišu šalummat ušalbiš unūtu bīti ina kaspi u hurāṣi uzaʾʾinma ana tabrât nišī lalâ ušmallâ šiṭir šumiya u ṣalam šarrūtiya dārīti ukīn qerebšu maštaku lalêšu papāhī u diʾī ina šipri Kulla uddišma zīmē namrūtu ušaššima šubat dikuggal ilī dārīti ukīn qerebšu ana Šamaš u Aya bēlūya bīt tanadātu ušēpiš sippū šigarī mēdelū u dalāti igulâ uṭahhidma ana nērebi ilūtišunu ṣīrti simat bīti umallâ irīšu ṭābi bītu ana erēbi Šamaš bēliya šupalkâ bābātišu malî rīšāti Šamaš bēlu ṣīri ana Ebabbarra šubat tapšuhtika ina erēbika bābātu nērebī papāhī u diʾī lihdû pānukku kīma ayyari lirīšūku ina papāhi bēlūtika šubat dayyānūtika ina ašābiku ilī ālika u bītika lišapšihū kabtatka ilū rabûtu libbaka liṭibbi Aya kallātu rabīti āšibat Ekinu kayyānamma pānūka lišnammir ūmišam damiqtâ liqbiku ina būnīka namrūtu hidûtu pānika lipit qātīya šūquru epšētuya damqāta šiṭir šumiya u ṣalam šarrūtiya hadîš naplisāma damqātuya liššakin šaptukku ibi šumī ana dūru ūmē bīt epuššu lubbir ina qerbišu likūn šubatka ilū bīti uṣurāt bīti tallu hittu giššakanakku sippū šigarī askuppi bītāti u dalāti kibsu liṣṣirū lištēširū tallakka ina mahrika lišāqiri epšētuya urra u mūšu littazkar dumqūya Kittum Mišari u Dayyanu ilū āšib mahrika ina qibītika ṣīrti ša lā uttakkari ina amāt ilūtika rabīti ša lā uštepêlu harrān šullum u mešrê urruh kitti u mīšari lišaškinā ana šēpīya sukkallaku ṣīri muzziz mahriku Bunene ša miliku damqa rākib narkabti āšib sassi ša lā immahhari qabalšu ṣāmid parê qardūtu ša lā innahū birkāšun ina alāku u târi ša išaddihu ana mahrika ina sūqu u sulâʾ lidammiqū egerrâya arāku ūmē šarrūtiya limtallikka kâšu ina šiprika šūquru lillikki rēṣūtu melammu birbirrūka zīmē bēlūtu šalummat šarrūtu ana šalāla māt nakriya šūlikki idāya lurhiṣ māt ayyābīya lunār zāʾirīya šillat nakirīya lūkul būšē mātitān lušēribi ana qereb mātiya anāku lū šarru zānin muddiš māhāzū mušaklil ešrēti ana ūmē dārûtu ana zikir šumiya kabtu kullat nakiri littarri linūšū liknišū ana šēpīya ana ūmē ṣâti lišdudū nīrī bilatsunu kabitti ana qereb āliya Babili libillūnu ana mahriya ina qereb Babili likūn šubtī ina sulêšu atalluku lušbu ina Esagil u Ezida ša arammu lulabbir manzāza ina mahri Belum Nabium u Nergal ilēya u ilī sihirti akīt ša Enlil ilī Marduk ana nīqī maṣhatī paqādu Edadihegal u utnenni bēl bēlī lū sadrāku tallakti ana dāriʾāti
