aemw/amarna/P271182
ana Tutu bēliya abiya umma Aziri ardikama ana šēpēt bēliya amqut  Hatip illakam u ubbalam amâte šarri bēliya banûta u ṭābūta u hadiyāku magal magal u mātiya u ahhūya ardū ša šarri bēliya u ardū Tutu bēliya hadûni magal magal inūma illakam šarru ša šarri bēliya eliya ištu amâte bēliya iliya ŠamašORŠapšuORŠimige-ya u ištu amâte Tutu bēliya lā apaṭṭar  bēliya anumma Hatip izzaz ittiya anāku u šūt nillak bēliya šar māt Hatte illakam ina māt Nuhašše u lā ileʾʾe alāka lipṭur šar māt Hatte u anumma illak anāku u Hatip  šarru bēliya amâteya lišme bēliya palhāku ištu pāni šarri bēliya u ištu pāni Tutu u anumma ilāniya u mār šipriya u lutammi Tutu u rabûte ša šarri bēliya u lū allak  u kīam Tutu u šarru bēliya u rabûte šummami niškuk mimma eli Aziri ša lā damiq u kīam tuttammi ana ilāniya u ana Aten u anumma anāku u Hatip arad šarri banû  Tutu lū tīde inūma allakakku  
