atae/mallanate/P522854
kunuk Šulmu-ahhe mār Bel-ahu-uṣur Arbailaya bēl amēlu tadāni   Nabu-taklak urdušu ša Šulmu-ahhe uppišma Handi issu pān Šulmu-ahhe ina libbi 01 manā ṣarpi ina ša šarri ilqi kaspu gammur tadinni amēlu šuātu zarip laqqi tuāru dēnu dabābu laššu mannu ša ina urkiš ina matīma izaqqupāni lū Šulmu-ahhe lū marʾēšu lū māru mārīšu lū ahhēšu ša issi Handi dēnu dabābu ubtaʾʾūni 05 manā ṣarpi masû 01 manā hurāṣi sakru ina burki Ištar āšibāt Nina išakkan kaspu ana ešrāte ana bēlīšu utâra ina dēnīšu dabābu lā ilaqqi  šību Ahunu šību Eriba-Issar šību Ṭuruba šību Ilassu šību Guruwa šību Zaruti ṭupšarru Taʾuzu UD-25-KAM limmu Nabu-ahhe-iddina masenni rabiu
