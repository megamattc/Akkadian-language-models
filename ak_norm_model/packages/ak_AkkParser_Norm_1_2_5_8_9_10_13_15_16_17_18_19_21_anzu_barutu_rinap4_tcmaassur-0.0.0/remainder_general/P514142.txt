atae/wvdog152/P514142
kunuk Arbailaya kunuk Mutakkil-Aššur   zittu ša mār Ereš-Aššur issahiʾiš izūzūni bēt mayāli bēt ramāki bēt kisalli bētu elû bētāni 02 muṣallāte mūṣû ša libbi bēti danni labīri E₂-UŠ mūṣû būrtu ina libbi dalātīšu ša bēt mayāli qalli ina muhhi šakna 03 manā ṣarpu ruqpi issu libbi karu'e ina muhhi šakin 04 dalātīšu ina tarbāṣāte gimru annūtu zittu ša Arbailaya  bēti danni bēti šanî bēt kisalli bēt mayāli bēt ramāki bēt umāmē muṣallūtu bētu elû mūṣû ubsāte gimru annītu zittu ša Mutakkil-Aššur  issu pān ahîš uṭṭuru mannu ša ina urkeš ina matēme ibbalkatūni mā zittu ina bēt abīya lā akul 01 manā ṣarpu 01 manā hurāṣu ana Mullissu iddan 02 sissê paṣūti ina šēpē Aššur irakkas apilšu rabiu ina hamri ša Adad iqallu  šību Ṣalmu-šarri-iqbi šību Qurdi-Nergal šību Zurarate šību Lu-šakin šību Tušaya šību Marduk-ereš šību La-tubaššanni-Aššur šību Taqqun-Aššur šību Bessuʾa šību Aššur-mutaqqin šību Sakip-Aššur šību Luqu Šumma-Aia šību Aššur-ahu-uṣur Dia Ni-x šību Mušallim-Adad Ayyaru UD-11-KAM₂ limmu Aššur-naṣir šību Ilumma-lidgul šību X mār Puṣaya šību Ubru-ahhešu šību Marduk-aplu-iddina
