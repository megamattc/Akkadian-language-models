ribo/babylon7/Q005364
ušālik lamassi dunqu ina idiya ina mimma ēteppušu ušallim šipram Nergal dandanni ilī ušālik idāya inār ayyābiya ušamqit gārîya Aššuru ša ultu ūmē rūqūte kullat nišim ibēluma ina nīrišu kabti ušazziqu nišim māti anāku enšum pisnuqu mušteʾʾû bēl bēlī ina emūqū gašrāti ša Nabium u Marduk bēlēya ultu Mat-Akkadi šēpšunu aprusma nīršunu ušaddi inūšu Nemetti-Enlil šalhê Babilim ša šar mahri u₂-x-x x x-im lā u₂-x-x x x-ši-im īzibma ana kīdānim dūru šalhû x x pisnuqu šahti mušteʾʾû bēl bēlī x-x-im ahīṭ x x rēštî u₂-ki-x x x nišīya rabâte ša Nabium u Marduk ṣerressu x x
