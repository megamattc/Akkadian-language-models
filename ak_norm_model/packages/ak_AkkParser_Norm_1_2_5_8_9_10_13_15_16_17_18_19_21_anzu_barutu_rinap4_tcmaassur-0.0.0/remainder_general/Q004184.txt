cmawro/cmawr1/Q004184
ana pišerti kišpī x tittu {u₂}x x x x x x x li x x x x pillû x x lišān-kalbi arti x x qanû ṭābu suādū x x x murdudû ardadillu ḫašḫūr api lallaga imḫur-līm imḫur-ašrā tarmuš tasâk-ma ina šikari ulušinni karāni taballal dišpa ḫimēta ruʾtīta imbuʾ tâmti ḫurāṣa kaspa parzilla sānta uqnâ balṭūssunu tarassan pāna tukattam ina mūši šeššet ūmī maḫar kakkabi tukān ina sebî ūmi balu patān tašaqqīšu-ma iballuṭ  ana pišerti kišpī ša ina šikari šaqû x erkulla imbuʾ tâmti x ana libbi šamni tuballal pāna tukattam ina kakkabi tušbāt ina šērti Šamaš lā immar šamna tušelle šammī kullassunu u karāna tašaqqišu  ana pišerti kišpī ša ina šūmī šūkulu ḫašê tīyata atāʾišī inib karaši nīnê šibburrata bīna maštakal sikilla šakirê qan appāri qan-šalāli gišimmara arti balti arti ašāgi pillâ šūša lapat eqli ḫurrata murdudâ artatilla ḫašḫūrakka ašqulāla merruta lišān-kalbi arti ḫuluppi imḫur-līm imḫur-ašna tarmuš sīḫa arganna barīrāta x aḫê tušakkalšu x  x x x ina šērti x tušakkalšu  x ina mê ramku x mê nāri x x teḫebbu x qan-ašlalli x šamni šaman-rūšti šaman x x ina šikari tanamdi x pāna tukattam x x x ana libbi tanamdi x itti aḫāmiš x pān x  x turâ x ḫašḫūrakka x supāla x ana x x suādī x x x x x šammī x x ina tinūri x itti aḫāmiš x  maštakal {u₂}x x murdudâ artatilla ḫašḫūrakka {u₂}x x šurmēna supāla x burāša libāra x x x x x x x ana pišerti kišpī ša ina šammī šūkul imbuʾ tâmti ruʾtīta x tasâk ana libbi šaman nūni šaman x u šaman šurmēni taballal pāna tukattam itti mê tašaqqīšu  ina sebî ūmi kīma Šamaš ittapḫa mê kakkabī u mê emmūti tatabbak uḫulta tesêršu-ma mê šunūti turammakšu šamna šâšu tapaššassu  ana pišerti kišpī ša ina akali šūkulu x ina šikari šaqû ina sebî ūmi x balu patān x ina kappi x rupultV x x x arganna x suādī x ṣumlalê nikipta x ina šikari tanamdī-ma ana pān Gula x mušīta tušbāt ina šēri Šamaš lā immar x tašaḫḫal-ma x lām šēpšu ana qaqqari išakkanu tašaqqīšu-ma iballuṭ  x x ḫimēta x x x x x tubbal taḫaššal tanappi ana libbi šikari tanamdi x x ana pān Gula ana šutukki tašakkan mušīta tušbāt ina šēri Šamaš lā immar balu patān tašaqqīšu  qaqqad erēbi peṣê supāla maštakal imḫur-līm imḫur-ašnan tarmuš iltēniš tasâk ana libbi šaman šurmēni tanamdi ina šapatti ešrî u bibli taptanaššassu-ma kišpū pašrū ana amēli lā iṭeḫḫû  kabarti mīti ša šumēla šamna tupaššassu paršigga tušarkassu amēl kišpū kīam iqabbi umma šū-ma šamna apšuški kabartaki paršigga arkus ša kišpī ruḫê rusê upšāšê lā ṭābūti isḫura išteʾʾâ ṣabtīšu-ma lā tumaššarīšu mala īpušu ana muḫḫīšu terrī yâši tūrī šū lirbiṣ-ma anāku lutbi šū limūt-ma anāku lubluṭ annâ amēlu iqabbi x x  iṣṣūr šamê x x x x x tanamdi x x tušakkal  x zalāqa asqiqâ x x ašnugalla x illāt tâmti x parzilla x imbuʾ tâmti x x tašakkanšu  x x x x x x qanni ṣabīti x x nuḫurta x x x x x iltēniš tasâk x x ina kakkabī tušbāt x  x x di x-x-x-x x x x x x x am x x x x šu x x i u₂ x am x x x x šu x šiptu ul yāʾuttun šipat Damu u Ninkarrak šipat apkal ilī Marduk šunu iqbû-ma anāku ušanni x x x
