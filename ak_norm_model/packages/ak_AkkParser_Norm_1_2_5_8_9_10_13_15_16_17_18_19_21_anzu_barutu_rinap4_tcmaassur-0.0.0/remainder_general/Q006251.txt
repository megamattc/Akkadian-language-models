ribo/babylon2/Q006251
enūma Nabu-kudurri-uṣur rubû naʾdu nasqu ṣīt Babili etel šarrāni iššakku qardu šakkanak Eridu Šamaš mātišu mušammihu nišīšu nāṣir kudurrēti mukinnu AB-le-e šar kināti ša dīn mīšari idinnu zikru qardu ša ana epēš tāhāzi kitpudā emūqāšu nāš qašti ezzeti lā ādiru tāhāzi ša danna Lullubi ušamqitu ina kakki kāšid māt Amurri šālilu Kašši nasiq šarrāni rubû narām Marduk ūtaʾʾeršuma šar ilī Marduk ana turri gimilli Mat-Akkadi ušatbâ kakkīšu ištu Der māhāz Anim šihṭa ištakan ana 30 bēri ina Duʾuzi iṣṣabat harrāna TA kal adāni aqqullū ikabbabū kī išāti u ṭūdū ša gerrēti ihammaṭū kī nabli yaʾnu mû sahhi u buttuqū mašqû ni-is-qu ša rabûti sisê ittašizzū u ša eṭli qardi purīdāšu ittūrā illak šarru nasqu ilū nāšûšu ireddi Nabu-kudurri-uṣur gabarâ lā īši ul iddar dannat eqli iškārāti ullap Šitti-Marduk bēl bīti ša Bit-Karziabku ša magarrašu bīt imitti šarri bēlišu lā immerkûma magarrašu uktilla ur-ri-ih-ma šarru dannu iktašad ana kišād Ulaya innendūma šarrānu kilallān ippušū tāhāza ina birišunu in-na-pi-ih išātu ina turbuʾtišunu naʾdurū pānū šamši ašamšātu iṣ-ṣa-nun-da isâr mehû ina mehê tāhāzišunu eṭlu bēl narkabti ul ippallasa šanâ ša ittišu {m}šit-ti-{d}AMAR.UTU bēl bīti ša E₂-{m}kar-zi-ia-ab-ku ša magarrašu bīt i-mit-ti šarri bēlišu lā immerkûma magarrašu uktilla lā īdurma tāhāza ittarad ana nakri u ana nakar bēlišu īterub a-tar-ta ina awāt Ištar u Adad ilī bēlī tāhāzi ulteshir Hulteludiš šar māt Elamti ītemid šadâšu u šarru Nabu-kudurri-uṣur ittašiz ina līti iṣṣabat māt Elamti ištalal makkūrša
