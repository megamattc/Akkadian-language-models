atae/durkatlimmu/P527172
kunuk Adad-ahu-iddina mār Uzaburundu bēl urdu iddan   Ṭabu-ahhe urdušu uppišma Šulmu-šarri mār Marduk-šarru-uṣur ina libbi 1/2 manā ṣarpi ša Gargames ilqe kaspi gammur tadin urdu šuātu zarip laqe tuāru dēni dabābu laššu mannu ša ina urkeš ina matēma izaqqupanni ša dēni dabābu issi Šulmu-šarri u marʾēšu u mār marʾēšu ubtaʾʾūni 10 manā ṣarpi 02 manā hurāṣi ana Adad iddan kaspi ana 10.MEŠ-te ana bēlēšu utâra ina dēnīšu idabbubma lā ilaqqe  šību Rešuayu mār Bel-ahhe šību Adad-šezib mār Abdi-Adda šību Buru-belu-uṣur mār Tukultu-šarru šību Ham-il mār Buru-naʾid ša-qurbūti ša Ninua šību Hazala mār Biruqu šību Iddin-ahhe mār Mannu-ki-Arbail šību Adad-taqan mār ša mār šarri šību Buru-tabbi mār Inurta-uṣur Šabaṭi limme Ahu-ilaʾi ʾgrt nzrʾ br x
