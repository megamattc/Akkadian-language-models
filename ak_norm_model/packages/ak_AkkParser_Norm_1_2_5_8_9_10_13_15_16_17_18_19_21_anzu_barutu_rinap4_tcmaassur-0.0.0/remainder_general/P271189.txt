aemw/amarna/P271189
ana šarri bēlini umma Baʿluya u umma Bet-ili ana šēpēt bēlini niʾamqut ana muhhi bēlini lū šulmu u annakam ištu mātātišu ša bēlini danniš šulmu  bēlini mimmamma ina libbika lā tašakkan libbaka lā tušmarraṣ bēlini kīmê teleʾʾemi u pānīšunu ṣabat zuzillaman kīmê ina ašrānu lā uwahherūka  šanītam ṣābū māt Hatte Lupakku ilteqûnim ālān māt Amqi u ištu ālān Addumi ilteqûnimmi u bēlini līde  šanītam kīam ništeme Zidana illikammi u 9 ribbāt ṣābū šēpi ittišu ša illikam u amāta lā nutarriṣ šumma ina kitti ibaššûnim ū ikaššadūnim ina māt Nuhašše u Bet-ili ašappar ana pānišu kīmê pānīšunu niṣabbat u mār šipriya arhiš ana muhhika ašappar kīmê amāta uttērka šumma ibašši ū šumma yānu  ana Rabi-ʾilu u ʿAbdi-URAŠ ana Bin-Ana u Rabi-Ṣidqi umma Amur-BaʿluORHaddu ana muhhikunu lū šulmu libbakunu lā tušmarraṣānim u mimma ina libbikunu lā tašakkannūnim u annakam ištu bītātikunu danniš šulmu u ana Anati šulma qibi
