cmawro/cmawr2/Q005069
x x x x tullal šuruš qanê ṭābi x x zibītu sāmtu šubû x x x x KA.DUḪ.ḪU.DA teppuš ÉN a mah id₂ ku₃-ga tamannu x šalāšat paṭīrī ana Ea Šamaš u Asalluḫi tukān ana paṭīrī 12 akalī kunāši miris dišpi ḫimēti tašakkan sasqâ tasarraq annû ša ištēn paṭīri ina šēri šina paṭīrī ana Šamaš Adad tukān ištēn niqâ teppuš imittu ḫimṣu šumû tarakkas ÉN bēlū ēpištī u muštēpištī ša ina mīl nāri īpušanni ina mīṭ nāri īpušanni uštēpišanni ana ēpišti epšī-ma iqbû ana sāḫirti suḫrī-ma iqbû arša luʾʾâ ulappitanni ilī bēl dīni u mākalta utammû x x Marduk tāmīt ilī rabûti iklû annītu makurraša nabnīssa kīma annītu issaḫḫapu ana pān ilī bēl dīni x kī mākalti Ea Šamaš u Adad x x kišpūša libbalkitūši-ma ana x x Ningirima x x šipat Ea u Asalluḫi x ilū rabûtu bēl dīni x x KA.INIM.MA ana mākalti bārî pašāri x x lā tummî enūma bārû bīra ibarrû x šipta šalāšīšu ana libbi tamannū-ma itti ṣalmi mākaltu ina buppānīša tasaḫḫap bārû bīra ibarri ēma bīršu x x ēdu zēr ḫaluppi tullal sikillu zēr gišimmari x pappasītu kuprītu ina itqi talammi x x x--ma ḫulgikki mimma lemnu ul iṭeḫḫēšu kibrīta ruʾtīta kuprīta ina pēnti ašāgi mākalta tukkanna u bārâ tuḫāb x x x
