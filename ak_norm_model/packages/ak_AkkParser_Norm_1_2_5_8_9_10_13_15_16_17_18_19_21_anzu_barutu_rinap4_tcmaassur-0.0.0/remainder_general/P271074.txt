aemw/amarna/P271074
Rib-Addi iqbi ana bēlišu šar mātāti šarri rabî Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut anumma kīamma aštapparu ana ēkalli awâtuya ul tulqûna u šamâ ul tušmûna amur ipeš Ṣurri kīnanna palhātī inanna lā yišaʾʾalu šarru ana hazannišu ana ahiya yišme šarru awâteya ul dīnā ana balāṭišunu šumma šarru yišaʾʾilu u nadna pānīnu ana arādika anākumi epšātī imūta ana Ṣurri ibaššû ina pāniya allû hazannašunu dākū qadu ahātiya u mārīše mārāt ahātiya ušširtī ana Ṣurri ištu pāni ʿAbdi-Aširta u dākūšu qadu mārīšu mārātišu x  šumma ana ahiya yišaʾʾilu šarru u tinnepšu kali mātāti ana šarri bēliya šumma ana ahiya lā yišaʾʾilu šarru u GUR ina baliṭ ahiya yašpuru ana šarri u lā tušmûna awâtušu u mātima šūt annû īdešu u šumma ana ahiya tišaʾʾilu u taqbû ālu annû lā hazannu šāl šarru elišu ul nileʾʾû ipēš mimmi u palhūni šumma ana hazanni Ṣurri lā yišaʾʾilu šarru inūma maʾid mimmûšu kīma ayyab anāku īdešu amur bīt Ṣurri yānu bīti hazanni kīma šuāta kīma bīt Ugarita ibašši maʾid magal mimmû ina libbišu yišme šarru awâte ardi yuwaššira x-ušda u yizziz ina erṣeti u yīde ana hazannūti u lā yuddan mimmu ana qātišunu u milik ana x rābiṣi šarri ileqqû ištu qāti šarri kali mātāti anāku īde irâm šarru inūma ʿAbdi-Aširta laqa ayyab ša ina pānišunu u pašhū yupallihšunu šarru ul ašpuru arnanu ana šarri
