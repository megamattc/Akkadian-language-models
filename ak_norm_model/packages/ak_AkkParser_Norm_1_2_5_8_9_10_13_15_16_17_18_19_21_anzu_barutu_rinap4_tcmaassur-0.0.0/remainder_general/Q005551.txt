ribo/babylon7/Q005551
ušahmiṭ ana qereb Šuanna ina hurāṣi kaspi nisiqti abnī aqarti erâ musukkanni u erēnī ša ikkisā qātāya Esagil u Ezida kīma šiṭerti šamāmī ubannimma unammir kīma ūm inūmīšu Etila bīt Ninkarraka ša qereb Barsipa ša ultu ūm rūqūtim libnāssa lā itūru ašruššu ana epēšu bīti šuāti libba ūbulamma ibšâ uzunāya ša bīt šuātim ašaršu ašteʾʾema x+2 ammat qaqqaru ušappilma temmēnša labīri āmurma ina muh temmēnišu mahrâ uššīša addima ukīnša ana dūr ūm Ninkarraka bēlti ṣīrtim lipit qātīya hadîš naplisīma balāṭ ūm rūqūtim ṭūb šīrim ana širikti šurkīm zērim ušandil nannābī lurappiš ina ṭūb šīrim u hūd libbi luttallak kayyānam
