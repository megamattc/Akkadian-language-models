borsippa/P404862
ṭuppi šupîlti ša Nabu-mukin-zeri māršu ša Aplaya mār Reʾi-alpi u Remut-Nabu māršu ša Nadinu mār Reʾi-alpi itti ahāmeš ušpīlu ūm 18-KAM ūm 20.1.LA₂-KAM ša Abu isqu rēʾi-alpūtu Ezida bīt Nabu Nabu-mukin-zeri māršu ša Aplaya mār Reʾi-alpi ina hūd libbišu iknukma ana ūmu ṣâtu pāni Remut-Nabu māršu ša Nadinu mār Reʾi-alpi ušadgil x x x x x x x mukinnu Nabu-belšunu māršu ša Nabu-kaṣir mār Nur-Papsukkal Arad-Gula māršu ša Nabu-ahu-iddin mār Kidin-Nanaya Nabu-mukin-apli māršu ša Marduk-uballiṭ mār Reʾi-alpi DN-nadin-ahi māršu ša Bel-ahu-x X ṭupšarru Nabu-mušezib māršu ša Nabu-zeru-ušebši mār Arkat-ilani Borsippa Arahsamnu ūm 21-KAM šanat 8-KAM Nabonidus šar Babilu pūt ešê ša ṣindâ ilī Nabu-mukin-zeri naši
