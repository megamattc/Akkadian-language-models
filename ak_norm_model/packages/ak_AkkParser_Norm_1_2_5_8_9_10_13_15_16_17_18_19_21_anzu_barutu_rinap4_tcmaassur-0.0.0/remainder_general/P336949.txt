atae/stat2/P336949
{NA₄}KIŠIB {1}{d}AMAR.UTU-SUM-PAB-MEŠ DUMU {1}DUMU.UŠ-ia x x x x ša {URU}kul-im-ra x x x x {MI₂}su-zu-u₂ GEME₂-šu₂ ša {1}{d}AMAR.UTU-SUM-PAB-MEŠ up-piš-ma {1}aš-šur-PAB-A ina ŠA₃ 32 GIN₂-MEŠ KU₃.BABBAR il-qi₂ kas-pu gam-mur ta-din MI₂ za-ar-pat la-qi-at tu-a-ru de-nu DUG₄.DUG₄ la-a-šu₂ man-nu ša₂ ina ur-kiš ina ma-te-me GIL-u-ni lu-u {1}{d}MES-SUM-PAB-MEŠ lu-u DUMU-MEŠ lu-u ŠEŠ-MEŠ-šu₂ lu-u DAM-šu₂ 0 ša de-e-nu DUG₄.DUG₄ TA {1}aš-šur-PAB-A 0 DUMU-MEŠ-šu₂ i-za-qu-ba-ni ma-a MI₂ a-paṭ-ṭar kas-pu a-na 10-MEŠ a-na EN-šu₂ GUR-ra ina la de-ni-šu₂ DUG₄.DUG₄-ma la₃ TI-qi₂ aš-šur {d}UTU lu-u EN-de-ni-šu₂ ṣib-tu₂ be-en-ni ana 01-me UD-ME sa-ar-tu₂ ana kal MU.AN.NA-MEŠ  IGI {1}la-qe₂-pu A {1}qur-di-DINGIR-MEŠ-ni IGI {1}{ITI}KIN-a.a {LU₂}še-lap-a.a IGI {1}aš-šur-bala-su-E IGI {1}aš-šur-mu-SIG₅ {LU₂}LUNGA₂ IGI {1}aš-šur-iq-bi IGI {1}aš-šur-be₂-sun A {1}{ITI}KIN-a.a IGI {1}BAD₃-ma-ki-aš-šur LUNGA IGI {1}re-mut {LU₂}gad-a.a IGI {1}la-tu-ra-man-ni-aš-šur IGI {1}ARAD-GAŠAN {LU₂}TUG₂.UD ša₂ {LU₂}x IGI {1}lu-ša₂-kin₂ A-SIG₅ PAB 02 TA {URU}ṭu-ga-ri-me {ITI}BARAG UD-06 lim-mu {1}aš-šur-KUR-LAL {LU₂}NAM {URU}pu-um-mu IGI {1}{d}PA-PAB-AŠ IGI {1}aš-šur-NUMUN-x IGI {1}ma-ru-x x
