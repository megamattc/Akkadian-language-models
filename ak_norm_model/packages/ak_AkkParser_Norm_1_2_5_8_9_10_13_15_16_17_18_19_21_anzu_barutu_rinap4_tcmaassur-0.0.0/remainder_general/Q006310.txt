ribo/babylon6/Q006310
x x KA LI x x x x x ša eliš ana šapliš iškun x x x ušannâ šubatsunu inūšu Marduk bēlu rabû ezziš kašādsu iqbima DINGIR.MEŠ ša mātišu īgugūma šâšu x x x x x x x x rabîš umaʾʾerūnim IŠ KU x x x x parakkī DINGIR.MEŠ-šu₂-nu iqqur šâšunu ihbutma DINGIR.MEŠ-šu₂-nu udappir Ninurta apil ašarēdu têrtu Ba-KUR bēlet têrti ušabrišuma ušahsis libbuššu ina šillat Šapiya Ba-KUR īmurūma iplah ikkudma surqinnu ukīn ilī ša Ša-uṣur-Adad habtūtu ana Nabu bēlišu uzakki a-lak il-ki u tup-šik-ku issuhšunūtima šubarrêšunu iškun ina ūmišuma Nabu-gamil māršu ša Taribi {LU₂}KU₄.E₂ {LU₂}KU₄.E₂ Ninurta u {d}ba-KUR qātī {d}ba-KUR iṣbatma ana Ša-uṣur-Adad āli elli ušaṣbit īrumma ana e₂-te-en-te-en papāh šubatsu ṭuppi šipirētu ša zakûti ša₂-URU.URU₃-{d}IŠKUR šarru Bel-ibni išṭurma ana {m}{d}AG-ga-mil id-din u ša₂-URU.URU₃-{d}IŠKUR ana Nabu bēlišu ullil mannu ar₂-ku-u₂ lū šarru lū mār šarri lū rubû lū šāpiru lū dayyānu lū ayyumma ša Marduk bēlu rabû umaʾʾarušuma ina māti ip-pu-uš bēlūtu mimma šipir nikilti ana ša₂-URU.URU₃-{d}IŠKUR u ilī āšib libbišu ip-pu-uš lū nišī ana il-ki u tillūti idekkû lū A.ŠA₃.MEŠ-šu₂-nu tušannûma ana pīhāta tamannû Marduk bēlu rabû ša qibītsu ina mahar illaku x šim-tum damiqti lilamminma x x x lišṭur arhiš kussâšu ana a-a-bi-šu₂ lišrukma ina bubūti hušahhu lišamqit nišīšu Nabu ṭupšar e₂-sag-il₂ mumaʾʾer kibrāti mudeššû ešrēti ūmēšu arkûti likarrima ūmu ištēn lā balāṭsu lišṭur ṭuppi šipirēti ša šarru imtesi x x x x ša ṭupšar ēkalli ša ṭuppi annâ x x x-ma iheppi uhallaq lū ašar lā amāru išakkana amāti narê ušannû Marduk bēlu rabû ID₂.MEŠ-šu₂ lipahhi gabarû KU-x{KI} kīma labīrišu šaṭir IGI.KAR₂ qātī Mušezib-Bel mār šangê Šamaš šamallû bārê ṣehru
