cmawro/cmawr2/Q005111
šumma ina bīt amēli ittātu lemnētu innamrā ana lumun ittāti lemnēti ana amēli u bītīšu lā ṭeḫê  šalāšat riksī ina maḫar bābi tarakkas 7.TA.AM₃ akalī ana maḫar bābi tašakkan murra erēnu ina imitti bābi tasarraq šikara tanaqqi ḫupâ ša ṭīdi tašakkan ina libbi ḫupê ṣalam ṭīdi tašakkan ina burzigalli šārāt kalbi ṣalmi zê šaḫî šaman nūni tašakkan kīam taqabbi  Išum bēl sūqi ilī u ištarī ša lemuttu annītu īpušūninni lū kaššāpu lū kaššāptu lū zikaru lū sinništu lū ṣeḫru lū rabû lū mītu lū balṭu lū abu lū aḫu lū aḫātu lū ummu lū ibri lū tappû lū itbāru lū atû lū maṣṣār bāb ēkalli ša qāssu ana bītīya ubbalu sippī iḫallašu x ana Urgulê x ana x rēš pašāni x ištēniš tasâk ina šaman šurmēni taballal-ma ina ūm 1.KAM ūm 10.KAM ešrû ūm 30.KAM x x u sippī bītīšu tulappat-ma ittu lemuttu ana amēli u bītīšu ul iṭeḫḫe ilu zenû itti amēli isallim  nuḫurta kurkanâ ḫašê azupīra ina šikari išattī-ma lumun idāti ittāti ina bīt amēli ul innammar  kīma labirīšu šaṭir bari ana ṣabāt epēši Kiṣir-Aššur mašmaššu ušašṭir-ma ibri
