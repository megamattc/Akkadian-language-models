aemw/amarna/P270900
Rib-Addi iqbi ana bēlišu šar mātāti šarri rabî Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu 7-ta-an amqut ana mīni lā tuterruna awāta ana yâši u īde ipša ša īpušu amīliya uttaššir ana mahar bēliya u laqû 2 sisîšu u amīlu šanû laqi amīlšu u ṭuppi šarri lā nadin ina qāt amīliya šime yâši ana mīni qālāta u tulqû mātka ul yuqbâ ina ūmī rābiṣī laqû habirū kali mātāti ul kâmma yuqbû ina ūmī u lā tileʾʾû laqaši šanītam aštapar ana amīlī maṣṣarti u ana sisî u lā tuddanūna šuterra awāta ana yâši ū īpuša anāku kitta itti ʿAbdi-Aširta kīma Yapa-BaʿluORHaddu u Zimredda u balṭātī šanītam šumma appūnama anumma paṭrā Ṣumura u Bit-arha taddinni ina qāt Yanhami u yaddina šeʾī ana akāliya u anaṣṣara āl šarri ana šâšu u yaqbi šarru u yuwaššira amīliya amīlūšu tīšašūna eliya urra mūša attāmi nadnāta māranu ana šarri u ušširaššu šūt 3 amīlu Ibirta allâmi ina bīt Yanhami šanītam qibâmmi ana Yanhami allûmi Rib-Addi ina qātika u mimmu ša innepšu ana šâšu elika ul yimaqquta ṣābū karāši eliya u ašpuru ana šâšu šumma kīamma lā tiqbi u ītezib āla u paṭrātī šanītam šumma lā tuterruna awāta ana yâši u ītezib āla u paṭrātī qadu amīlī ša irammūni u limad allîmi Ummahnu u Milkuru mutše amtu ša Beltu-ša-Gubla u dunna ana šarri bēliya tikarrabū ana Beltu-ša-Gubla
