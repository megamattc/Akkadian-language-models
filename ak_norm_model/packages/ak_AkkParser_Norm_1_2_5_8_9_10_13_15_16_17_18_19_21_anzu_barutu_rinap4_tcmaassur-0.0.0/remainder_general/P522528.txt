atae/edubba10/P522528
ṣupur Ahuni bēl eqli   05 qa eqli ina bāb āli me ṭēhi x x x x ṭēhi Šehaya ṭēhi {1}{d}x x ūtappiš Rizi-ilu ina libbi 02 manā erî issu pān Ahuni ilqi kaspu gammur tadin eqli zarip laqqi tuāru dēnu dabābu laššu mannu ša ina urkiš ina matēma lū Ahuni lū marʾēšu lū ahhēšu issi Rizi-ilu issi marʾēšu issi mār marʾēšu dēnu dabābu ubtaʾʾūni 01 manā ṣarpi ana Inurta iddan kaspu ešrāte ana bēlīšu utârā ina dēnīšu idabbub lā ilaqqi  šību Qurdi-Issar hazannu šību Kiṣimu šību Padi šību Urdu-apli šību Ubru-ahhe šību Qurraya šību Ṣil-Bel-Tue šību Se-beli Arahsamni ūm 08-KAM₂ limmu Bel-dan šakin māt Kalhi šību Haldi-remanni tupšarru
