borsippa/P521511
Marduk-nadin-ahi māršu ša Šapik-zeri mār Ilia ina hūd libbišu x mala bāšû x ša sīrāšûtu zittišu iknukma pāni Qudašu aššatišu mārassu ša Nabu-aplu-iddin mār Ilšu-abušu ušadgil u isqu atûtu zittišu ša itti Bel-iddin māršu ša Nabu-aplu-iddin mār Ilia u Marduk-šumu-ibni māršu ša Šula mār Ilia lā izuzu ana ūmu ṣâta iknukma pāni Marduk-šumu-ibni māršu ša Šula mār Ilia ušadgil ša dabāba annâ enû Nabu u Marduk halāqūšu liqbû mukinnu Šula māršu ša Nabu-zeru-ibni mār Kidin-Sin Remut-Nabu māršu ša Nabu-mukin-zeri mār Naggaru Bel-kešir māršu ša Nabu-šumu-uṣur mār Mallahu ṭupšarru Nabu-aplu-iddin māršu ša Nabu-leʾi mār Kidin-Sin Borsippa {iti}x ūm 24-KAM šanat 2-KAM Cyrus šar Babilu šar mātāti
