atae/rfdn17/P522462
{NA₄}KIŠIB {m}{d}MES-SUM-na A {m}{LU₂}ar₂-ba-a.a {URU}ni-nu-a.a EN MI₂ SUM-ni   {MI₂}a-mat-{d}a-se-e-en GEME₂-šu₂ ša {m}d-MES-SUM-na u₂-piš-ma {m}aš-šur-KUR-LAL {m}a-ta-na-ah-DINGIR.MEŠ {m}IGI-aš-šur-IGI.LAL ina ŠA₃ 02 MA 04 GIN₂ KUG.UD TA IGI {m}{d}MES-SUM-na TI-u₂ kas-pu gam-mur ta-din MI₂ šu-a-tu₂ zar₄-pat TI-at tu-a-ru de-e-nu DUG₄.DUG₄ la-aš₂-šu ina ur-kiš lu-u ina ma-ti-me lu-u {m}{d}MES-SUM-na lu-u DUMU.MEŠ-šu₂ lu-u DUMU-DUMU.MEŠ-šu₂ lu-u PAB-šu₂ lu-u DUMU-PAB-AD-šu₂ lu-u mam₂-ma-nu-šu qur-bu ša de-ni DUG₄.DUG₄ TA {m}aš-šur-KUR-LAL {m}a-tan-ha-DINGIR.MEŠ {m}IGI-aš-šur-IGI.LAL DUMU.MEŠ-šu₂-nu DUMU-DUMU.MEŠ-šu₂-nu ub-ta-u₂-ni ma-a MI₂ a-paṭ-ṭar kas-pu ana 10.MEŠ-te ana EN.MEŠ-šu₂ GUR-ra ina la de-ni-šu DUG₄.DUG₄-ma la TI-qi₂ ṣib-tu₂ be-en-nu ina 01-me UD-me sa-ar-tu₂ ina kal₃ MU.AN.NA.MEŠ  IGI {m}SU-{d}na-na-a IGI {m}is-qud-du IGI {m}AD-IGI.LAL IGI {m}IGI-aš-šur-IGI.LAL A {m}za-ba-an-a.a IGI {m}la-li-ia A {m}IGI.LAL-aš-šur IGI {m}MU-ba-ši-DINGIR A {m}ṣu-lu-ma-a.a IGI {m}mu-še-zib-aš-šur A {m}DI-DINGIR.MEŠ IGI {m}U.GUR-sa-kip A {m}ba-u-a IGI {m}aš-šur-u₂-kal-la-ni {ITI}ŠE.DIRI UD-13-KAM₂ lim-mu {m}{d}PA-tap-pu-tu₂-a-lik {LU₂}GAL-SAG IGI {m}{d}PA-NUMUN-GIN-PAB A.BA {m}aš-šur-PAB A {m}RUG-{GIŠ}GEŠTIN u x+x-x
