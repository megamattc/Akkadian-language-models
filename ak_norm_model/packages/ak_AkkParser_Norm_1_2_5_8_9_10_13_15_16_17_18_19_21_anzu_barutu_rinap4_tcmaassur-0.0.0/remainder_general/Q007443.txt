cmawro/cmawr3/Q007443
šumma amēlu lū ina šībūti lū ina ḫaṭṭi lū ina ḫimiṭ ṣēti lū ina neḫēs narkabti ana sinništi alāka muṭṭu ana nīš libbi šuršîšu-ma ana sinništi alākīšu  DÙ.DÙ.BI imḫur-līm tarmuš lišān-kalbi egemgiru ardadillu kabullu zumbi ḫurāṣi sebet šammī annûti taḫaššal tanappi ana maḫar Ištar nignak burāši tašakkan šikara tanaqqi šipta sebîšu ana libbi tamannu ina karāni tašaqqīšu ūm 3.KAM ištanattī-ma ina ūm 4.KAM išallim  ÉN attamannu ša kīma ḫarrāni iprusu alaktī ana muḫḫi tamannu  ÉN attamannu ša kīma ḫarrāni iprusu alaktī kīma qê šaddūti urammû kannīya kīma kīsi ša tamkāri gabbi šerʾānīya ildudam-ma rakāsum-ma irkus kaššāptī u MIN elēnītī u MIN urammânni kī qê šaddūti kī kīsi ša tamkāri gabbi šerʾānīya ildudam-ma rakāsum-ma irkus
