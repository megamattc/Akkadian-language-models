cmawro/cmawr1/Q004194
šumma amēlu x ṣalmūšu šunullū  x ṣalmūšu šunullū  x ṣalmūšu ša lipî šunullū  x ṣalmūšu ša iškūri šunullū  x x-tum ṣalmūšu ša ṭīdi šunullū  x ṣalmūšu ša līši šunullū x ṣalmūšu ša lipî šunullū x ṣalmūšu ša iškūri šunullū x x šutēmudū-ma ana nāri nadû x šutēmudū-ma ana išāti nadû x kišpū ṣabtūšu x epšūšu x šūkul x šūkul x ti x x šumma KIMIN ṭābta uḫūla ina mê {giš}x x taḫabbu mê šunūti x x  šumma amēlu qaqqassu iṣṣanabbassu šittu x šunātūšu pardā ina šittīšu igdanallut birkāšu kasiā bāmassu šimmatu ukāl šīrūšu ruṭibta imtanallû amēlu šū kašip bīna maštakal arti ḫaluppi ištēniš tasâk ina mê turammakšu šaman erēni tapaššassu arkīšu bīna maštakal u uḫūla ina mê tašakkan ina tinūri tesekker turammakšu-ma iballuṭ  šumma amēlu ikkal išattī-ma ana šīrīšu lā iṭeḫḫe zamar aruq zamar sām zamar pānūšu iṣṣanallimū ūtaddar uštannaḫ ana dabābi libbašu lā inaššīšu iššuš qaddiš illaka x mayyālšu lā inašši x amēlu šū kaššāpu u kaššāptu x ṣalam kaššāpi u kaššāpti teppuš maḫar Šamaš tašakkanšunūti x lū zikar lū sinniš x imbuʾ tâmti {u₂}x x šaman erēni šaman šurmēni x ana libbi egubbê tanaddi x ina šērti turammakšu-ma iballuṭ  šumma amēlu pānūšu iṣṣanundū muḫḫašu x u idaʾʾim šikinšu ittanakkir šikinšu ūtaṭṭa atmûšu x ḫuṣṣa ḫīpi libbi irtanašši ana sinništi alāka umaṭṭa ikkašu iktenerru uznāšu išaggumā amēlu šū ṣalmūšu ša ṭīdi šunullū zēri ša uḫūli qarnānî kamūn bīni x šamê erṣeti qēm ḫallūri qēm kakkî ḫandê ša libbi qanê ṭābi tasâk ina šaman šurmēni tanaddi ÉN ezzēta ana libbi tamannu ina 27 ūmi 28 ūmi ina šērti muṣlāla u šimētān taptanaššassu-ma iballuṭ  šumma amēlu x x kinṣāšu irtanammâšu x iltanazzazū u ītanaššaš x x uznāšu ištanassâ x-šu ikaṣṣaṣūšu x ḫurbāšu irtanašši x maliat x libbašu ītanaššaš iptanarru amēlu šū ṣalmūšu ina igāri peḫû terinnata 1 šiqil x ana libbi šaman šurmēni tuballal ÉN ezzēta šamrāta nadrāta gapšāta gaṣṣāta lemnēta dannāta ša lā Ea mannu unāḫka ša lā Asalluḫi mannu upaššaḫka Ea linēḫka Asalluḫi lipaššiḫka TU₆ ÉN ana libbi šaman šurmēni tanaddī-ma ūm 21.KAM ūm 22.KAM ūm 23.KAM ina šērti muṣlāla u šimētān taptanaššassu-ma x mušapšer zikari u sinništi amēlu šū inaʾʾeš  šumma amēlu x-x-x-x x-x x x x x ina bibli x kaššāptu x x  šumma amēlu kašip x arkīšu uḫūla x  šumma amēlu kašip qulipti nūni x ina mê irammuk šamna x  šumma amēlu kašip kaššibu mimma x burriṣāna tubbal taḫaššal ultu mê u uḫulte irtamku u šâšu kīma šamni tapaššassu u kīma šamni ippaššiš adi balṭu kišpū lā iṭeḫḫûšu  šumma amēlu kašip maḫirti mīti ša šumēla ina šārāt x talappap šamna taṣappu ina išāti tuqattar-ma iballuṭ  šumma amēlu kašip uḫūla x tuštēmid x x  šumma amēlu kašip zēr x x ša uḫūlī x x x x x x x x x ina dišip šadî u šamni tuštabbal ištu rēšīšu adi šēpīšu ramānšu ipaššaš-ma šipru šū ul iṭeḫḫēšu  ana kišpū lā ṭeḫê parzilla erâ zikara tašakkan-ma kišpū ul iṭeḫḫûšu  šumma amēlu kašip šūmī tasâk-ma ina agarinni ikkal-ma šikara išatti u nāḫa unaṣṣab-ma iballuṭ  šumma amēlu kašip suādī ḫašê nuḫurta ṭābta ina mê tarassan ina kakkabī tušbāt ina šērti tusāk balu patān tašaqqīšu-ma iballuṭ  šumma amēlu kašip ḫašû tīyatu nuḫurtu ṭerītu adamuti 1 šiqil išattī-ma iballuṭ  šumma amēlu kašip kalīt kalūmi ṣeḫri ša adīna šammu lā ilemmu tubbal taḫaššal ina uḫūli tuštēmid ina mê irammuk-ma iballuṭ  šumma amēlu kašip ḫaṣabti nāri u kupra ina tamgussi ištēniš suluq-ma ana libbi šikari idi ina bibli ana maḫar Šamaš šitī-ma kīam qibi kaššāptu kišpūki isaḫḫarūnikkim-ma iṣabbatūki iqabbī-ma iballuṭ  šumma amēlu kašip annuḫara aruqtu ḫašê arqūti maštakal aruqtu ikkal-ma iballuṭ  šumma amēlu kašip libba ša immeri u akala turrar tasâk ina mê kīma uḫūli turammakšu u arkīšu uḫūla irammuk-ma iballuṭ  šumma amēlu kašip ḫašê nuḫurtu urnû x x  šumma amēlu kašip annuḫara kasâ u x x šamna iṣappu pîšu adi x x  šumma amēlu kašip tarmuš zēr x x  šumma amēlu kašip imḫur-ašlā tasâk balu patān x x taktanaʾʾaraššum-ma x x  šumma amēlu kašip šuruš nuḫurti x x  šumma amēlu kašip šimri kabbara x x x x x ṭābat kupad x x x  šumma amēlu kašip x {u₂}x x šumma amēlu kašip x ina x x  šumma amēlu kašip x x ina mê tašakkan x x  šumma amēlu kašip x x lā x x tasâk ina rēš x x iballuṭ  x x x x x x x x x x x šumma amēlu kašip muḫḫa ša puḫādi lakî ša šammu lā ilemmu tubbal taḫaššal tanappi ina uḫūli tuštēmid ina mê irammuk-ma iballuṭ  šumma amēlu kašip anunūtu ubbal iḫaššal inappi ina x ina šikari irassan ina kakkabi ušbāt ina šērti usāk-ma x  17 nībū x epīšu annû ina bibli teppuš-ma iballuṭ  šumma amēlu kašip lapat armanni ṭābat kupad kalīt kalūmi ša šammu lā ilemmu turrar tudakkak ana libbi šikari tamaḫḫaṣ-ma ina uḫūli tuštēmid ina mê irammuk-ma iballuṭ  šumma amēlu kašip šuruš nuḫurti ḫašê x ina kakkabi ušbāt ina šērti x  šumma amēlu kašip errê ḫašê baluḫḫu x x ina kakkabi ušbāt ina šērti x x tamaḫḫaṣ ana uḫūli x iballuṭ  šumma amēlu kašip ḫīla x x tušbāt šēra x  šumma amēlu kašip qulipti bīni x x maštakal zēr urâni x x piqan ṣabīti x x x x x  šumma amēlu kašip suluppī x x x x x x x x  šumma amēlu kašip x  ana ušburrudê x šeʾi kunāši kibti x-x kiššāni ḫurāṣa uqnâ sāmta ḫulāla x x tetemmer-ma kišpū pašrū  en₂ e₂-nu-ru {d}en-zu x-x-x an-e {d}en-ki-ke₄ lugal-mu-ra x-x-x-x {d}asal-lu₂-hi tum-gu diŋir-re-ne x-x nam-mu-un-da-an-bur₂-re  KA.INIM.MA x ušburrudê  DÙ.DÙ.BI x x x tasâk ina šamni x  šuruš {u₂}x x x-x-x x
