atae/stat2/P336989
{NA₄}KIŠIB {1}da-a.a-nu-{d}AMAR.UTU DUMU {1}MU-aš-šur ŠA₃-URU-a.a EN GEME₂ SUM-a-ni  {MI₂}15-tu-ka-la-a-ni GEME₂ ša₂ {1}da-a.a-nu-{d}AMAR.UTU u₂-piš-ma {1}aš-šur-DUG₄.DUG₄-ne-re ina ŠA₃-bi 01 MA.NA 07 GIN₂ KU₃.BABBAR il-qi kas-pu gam-mur ta-din GEME₂ šu-a-te za-ar₂-pat la-qi-at tu-a-ru de-e-nu DUG₄.DUG₄ la-a-šu₂ man-nu ša₂ ina ur-kiš ina ma-te-ma i-za-qub-ba-ni GIL-u-ni lu-u {1}da-a.a-nu-{d}AMAR.UTU lu-u DUMU-MEŠ-šu₂ lu-u DUMU-DUMU-MEŠ-šu₂ lu-u PAB-šu₂ lu-u DUMU-PAB-AD-šu₂ lu-u qin-nu-šu₂ lu-u me-me-ni-šu₂ TA {1}aš-šur-DUG₄.DUG₄-ne-re 0 DUMU-MEŠ-šu₂ DUMU-DUMU-MEŠ-šu₂ ub-ta-u-ni 01 MA.NA KU₃.BABBAR 01 MA.NA KU₃.GI ina bur-ki {d}NIN.LIL₂ GAR-an kas-pu a-na 10-MEŠ-te a-na EN-šu₂ GUR ina la de-ni-šu₂ i-da-bu-ub-ma la i-laq-qi ṣib-tu₂ be-en-nu a-na 01-me UD-MEŠ sa-ar-tu₂ i-na kal MU.AN.NA-MEŠ IGI {1}aš-šur-be₂-sun₂ DUMU {1}I-aš-šur IGI {1}aš-šur-MU-šu₂-SU DUMU {1}I-aš-šur IGI {1}ku-ub-ša₂-a-nu IGI {1}ki-din-20 {LU₂}GAL-50 IGI {1}x x x-30 {LU₂}GAL-10 IGI {1}x x x x x {LU₂}GAL-50 IGI {1}x-IM-x IGI {1}hur-a-ṣi IGI {1}x x {LU₂}GAL-10 IGI {1}pi-lu-šu₂ IGI {1}hur-te-mu IGI {1}ha-tu₂-pi-aš₂-te IGI {1}x x-{d}aš-šur A {1}hur-a-ṣi IGI {1}bur-ku-bu IGI {1}pi-hi-aš-šur IGI {1}U.GUR-AŠ I₃.DU₈ IGI {1}ab-di-maš-ši IGI {1}NUMUN-u-tu A {1}UR₂-a A-SIG DUMU-MAN IGI {1}SU-a.a A {1}U.GUR-AŠ {ITI}APIN UD-08-KAM lim-mu {1}{d}PA-MAN-PAB A.BA-KUR IGI {1}SUHUŠ-DINGIR I₃.DU₈ {1}ha-ga-ra-x x x {1}hur-te-mu x x x
