atae/stat2/P336954
{NA₄}KIŠIB {1}x x x x x A {1}SU-aš-šur x x x EN MI₂ ta-da-ni   {MI₂}x x-šir-AD GEME₂-šu₂ u₂-piš-ma {1}sa-me-du ina ŠA₃ 40 GIN₂ 01 1/2 GIN₂ KU₃.BABBAR TI kas-pu gam-mur ta-din MI₂ zar-pat TI-at tu₂-a-ru de-e-nu DUG₄.DUG₄ la-a-šu₂ man-nu ša₂ ina ur-kiš ina me-te-me ib-bal-kat₃-u-ni ma-a MI₂ a-paṭ-ṭar aš-šur {d}ša₂-maš EN {d}PA lu-u EN-de-ni-šu₂ a-de-e ša MAN ina ŠU.2-šu₂ lu-ba-ʾi-u 01 MA.NA KU₃.BABBAR 01 MA.NA KU₃.GI ana {d}NIN.LIL₂ SUM-an 02 ANŠE.KUR.RA-MEŠ BABBAR-MEŠ ina GIR₃.2 aš-šur i-ra-kas A-šu₂ GAL-u ina ha-am-ri ša U.U GIBIL₂ ṣib-tu₂ be-nu ana 01-me UD-MEŠ šer₂-tu₂ ana kal₃ MU-MEŠ še-hu ina bir-ti ITI-MEŠ  IGI {1}ki-ṣir-aš-šur IGI {1}{d}ŠU₂-KAM-eš IGI {1}SU-ba-a.a IGI {1}ki-ma-ma IGI {1}APIN-eš-aš-šur IGI {1}sin-qi₂-x IGI {1}ša-ta-a IGI {1}aš-šur-x x x IGI {1}x x-aš-šur IGI {1}ki-ṣir-x x
