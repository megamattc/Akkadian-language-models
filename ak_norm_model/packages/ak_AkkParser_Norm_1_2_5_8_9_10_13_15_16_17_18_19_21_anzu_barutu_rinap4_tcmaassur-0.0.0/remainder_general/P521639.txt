borsippa/P521639
Muranu māršu ša Taqiš-Gula mār Samu ša ana Remut-Nabu māršu ša Nabu-mukin-zeri mār Reʾi-alpi iqbû umma ūm 17-KAM ūm 18-KAM ūm 20-1.LA₂-KAM ūm 20-KAM attūa arku Remut-Nabu ṭuppa ukallimuši umma ūmū ša paqāru ana muhhi talliku ul attūka Remut-Nabu ša ṭuppa ina puhri ša Nabu-uballiṭ ̌šatam Ezida ukallimuši ūmū ša Tašritu ša paqāru ana muhhi illiku umma ūm 17.KAM ūm 18-KAM ūm 20-1.LA₂-KAM ūm 20-KAM attūa u Nabu-uballiṭ ̌šatam Ezida idīnuši ina muhhi ūmū ul rašâtu lū ṭuppa lū šaṭārī ša ultu bīt ša Muranu māršu ša Taqiš-Gula ša ana muhhi Remut-Nabu inašâ hepû šū mukinnu Marduk-eṭer māršu ša Mušezib-Nabu mār Rab-banê Itti-Nabu-balaṭu māršu ša Remut-Nabu mār Ibnaya Balaṭu māršu ša Šellibi mār Sin-ili ṭupšarru Remut-Nabu māršu ša Nabu-šumu-uṣur mār Šarrahu Borsippa Ṭebetu ūm 16-KAM šanat 10-KAM Darius šar Babilu šar mātāti
