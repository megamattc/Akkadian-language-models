atae/ctn2/P224570
ṣupur Kiqillani urdu ša Bel-isseʾa rab ālāni   bēl bēt qāti bēt qāti ana gimirtīšu uppišu Ṣabu-damqu Šamaš-šezib ina 01 bilat erî issu pān Kiqillani ilqiu kaspu gammur tadni bēt qāti šuātu zarpat laqiat tuāru dēnu dabābu laššu mannu ša ina urkiš ina mattīma lū Kiqillanu lū marʾušu lū mār marʾīšu issi Ṣabu-damqu issi Šamaš-šezib dēnu dabābu ubtaʾʾūni kaspu ana ešrāte ana bēlīšu utâr ina dēnīšu dabābu lā ilaqqi  šību {1}{KUR}man-di-a.a šību Šamaš-nadin-šumi mār x-alik-pani šību Panaya šību Ereš-ilu šību Bel-duri mukīl appāti šību Bel-iddina {LU₂}GAL-x x ša šarri šību Inurta-naʾdi ṣābit tuppi Ayari ūm 26-KAM limmu Bel-šadduʾa šakin māt Tamnuna šību Abu-lešir šelappāya
