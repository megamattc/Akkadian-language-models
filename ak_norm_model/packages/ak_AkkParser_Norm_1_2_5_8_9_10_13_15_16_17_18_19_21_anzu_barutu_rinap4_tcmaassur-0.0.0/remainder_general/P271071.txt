aemw/amarna/P271071
ana šarri bēliya qibima umma Rib-Addi ardikama Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut inūma yištappara šarru ana yâši anumma Iri-mayašša yakšuduna ana muhhika ul kašid ana muhhiya inūma yištappara šarru ana yâši uṣurmi ramānka u uṣur āl šarri ša ittika mannu yinaṣṣiranni amur pānānu abbūtiya dannū nukurtu ana šâšunu u maṣṣarti šarri itšunu balāṭ šarri elišunu u inanna dannat nukurtu ana muhhiya u balāṭ šarri ū maṣṣarti šarri yānu ana yâši mīna īpušuna anumma hazannūtu tidukkūnašunu ālānušunu kīma kalbi u yānu ša yubaʾʾû arkîšunu mīna īpušuna anāku ša ašbātī ina libbi habirī šumma inanna yānu balāṭ šarri ana yâši u ultammanu amīlū hupšīya kali mātāti nukurtu ana yâši šumma libbi šarri ana naṣār ālišu u ardišu uššira amīlī maṣṣarta u tinaṣṣirū āla inaṣṣiru ina balāṭiya inūma amutta mīnu yinaṣṣaruše 
