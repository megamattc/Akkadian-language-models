atae/rfdn17/P522465
{NA₄}KIŠIB {m}{d}PA-DI-PAB.MEŠ {NA₄}KIŠIB {m}{d}PA-ma-lik PAB 02 PAB.MEŠ-e DUMU {m}SU-PAB.MEŠ EN E₂ ta-da-a-ni   E₂ ep-šu a-di GIŠ.UR₃.MEŠ-šu₂ a-di {GIŠ}i-di-la.MEŠ-šu₂ E₂ dan-nu a-di i-ga-ra-ti-šu₂ E₂ 02-e TUR₃ E₂-kur-hu ina ŠA₃-bi pu-u₂-ru 15 20 ina am-me-ti ru-up-šu SUHUR E₂ {m}u₂-ni-nu SUHUR KASKAL-MAN SUHUR E₂ {m}x-x x SUHUR su-qa-qu x x x x x x x {m}{d}PA-DI-PAB.MEŠ du x x x x x u₂-piš-ma {1}aš-šur-KUR-LAL ina ŠA₃-bi x 1/2 MA.NA ṣa ri KUG.UD TA IGI {m}{d}PA-DI-PAB.MEŠ TA IGI {m}{d}PA-ma-lik il-qi kas-pu ga-mur ta-din E₂ šu-a-tu₂ za-rip la-qi₂ tu-a-ru 02 MA.NA KUG.UD SUM-na MAŠ ti ina bur-ki {d}NIN.LIL₂ i-ša₂-ka-an 02 ANŠE.KUR.RA BABBAR.MEŠ-ti ina GIR₃.2 aš-šur i-ra-ka-sa DUMU.UŠ-šu₂ ra-bu-u ina ha-am-ri {d}IM i-qa-lu kas-pu ina 10-a-ti ina EN-e-šu₂ GUR-ra ina de-ni-šu₂ DUG₄.DUG₄-ma NU TI-qi₂ aš-šur {d}UTU {d}EN {d}PA lu-u EN-de-ni-šu₂ a-de-e ša₂ MAN ina ŠU.2-i-šu₂  IGI {m}ba-i-u₂ IGI {m}{d}IM-it-tal-ka IGI {m}a-du-šu IGI {m}sa-al-ma-nu IGI {m}ha-an-nu-ia IGI {m}ha-ni-i GAL-50 IGI {m}ZALAG₂-a.a IGI {m}sa-il-ti-DINGIR IGI {m}gur₂-di-i IGI {m}{d}MAŠ-PAB-PAB IGI {m}ŠU.2-aš-šur-IGI.LAL IGI {m}ARAD-aš-šur IGI {m}aš-šur-be₂-sun₂-nu {ITI}DU₆ UD-11-KAM₂ lim-mu {m}{d}UTU-MAN-DU₃ {LU₂}tur-ta-nu IGI {m}{d}PA-na-din A.BA IGI {m}DINGIR-iq-bi ina lib {DUG}x x x x x x x x x 1 BAN₂ NINDA 01 x+x x x x x x x
