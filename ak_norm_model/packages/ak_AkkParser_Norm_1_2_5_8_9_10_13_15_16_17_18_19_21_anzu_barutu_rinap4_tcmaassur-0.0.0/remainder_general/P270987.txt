aemw/amarna/P270987
Rib-Adda iqbi ana bēlišu šar mātāti Beltu-ša-Gubla tiddin dunna ana bēliya ana šēpēt bēliya ŠamašORŠapšuORŠimige-ya sebîšu sebʾettān amqut lū īde šarru bēlī inūma šalmat Gubla amatka ištu dārīt ūmī šanītam dannat nukurtu ša ṣāb habirī eliya gamrū mārū mārātu iṣṣū bītāti ina nadāni ina māt Yarimmuta ina balāṭ napištinu eqliya aššata ša lā muta mašil aššum bali irēšim aštappar u aštanni ana ēkalli aššum murṣi elinu yānu ša idaggal awâte ša tikšudūna lišme šarru ana awâte ardišu x x x īzibūni kali mātāt šarri bēliya Aduna amīl Irqata idūkūšu ṣābū habirī u yānu ša aqbi mimma ana ʿAbdi-Aširta u tilqû Miya amīl Arašni iṣṣabbat Ardata u annuš inanna amīlū Ammiya tidūkū bēlšu u palhātī anāku lilmad šarru bēlī inūma iṣṣabat šar Hatti kali mātāti KU TI TI šar māt Mittanima šar māt Nahrima māt šarrāni rabûte ʿAbdi-Aširta ardu kalbu yilqû mātāt šarri u uššira ṣābī piṭṭāti dannūti x x-ma x x-ta x x-ta x x lā tišmûna u uššira amīla ana Gubla u x-x-ra anāku awâtešu
