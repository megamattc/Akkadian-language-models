atae/stat2/P336977
{NA₄}KIŠIB {1}{d}IM-pi-si-ia₂ {LU₂}ka-ṣir ša E₂.GAL MAN TA {URU}da-ri-a {NA₄}KIŠIB {1}{d}IM-la-u₂-ki-id A-šu₂ EN GEME₂ SUM-nu  {MI₂}{1}{d}rem₂-tu-BAD₃ GEME₂-šu₂-nu ša₂ {1}{d}IM-pi-si-ia₂ ša₂ {1}{d}IM-la-u₂-ki-id u₂-piš-ma {1}ki-ṣir-aš-šur ina 01 MA.NA 04 GIN₂-MEŠ KU₃.BABBAR TA IGI LU₂-MEŠ a-nu-te il-qi₂ kas-pu gam-mur ta-din GEME₂ šu-a-tu za-er-pat la-qi₂-at tu-a-ru de-e-ni DUG₄.DUG₄ la-aš₂-šu man-nu ša ina ur-kiš ina ma-ti-me lu LU₂-MEŠ a-nu-tu lu DUMU-MEŠ-šu₂-nu lu DUMU-DUMU-MEŠ-šu₂-nu lu ŠEŠ-MEŠ-šu₂-nu lu DUMU-ŠEŠ-MEŠ-šu₂-nu lu mim-ma-ni-šu₂-nu ša de-ni DUG₄.DUG₄ TA {1}ki-ṣir-aš-šur DUMU-MEŠ-šu₂ DUMU-DUMU-MEŠ-šu₂ ub-ta-u-ni ina de-ni-šu₂ DUG₄.DUG₄-ma la TI-qi₂ kas-pu ina 10-te a-na EN-šu GUR aš-šur {d}UTU lu EN-de-ni-šu₂ a-de-e ša MAN ina ŠU.2-šu₂ lu-ba-ʾi-u  ṣi-ib-tu be-nu ina 01-me UD-MEŠ sa-ir-te ina MU.AN.NA-MEŠ  {ITI}DU₆ lim-mu {1}aš-šur-ga-ru-a-ne₂-re IGI {1}a-ka-a.a {LU₂}x x IGI {1}pa-za-zu x x x IGI {1}ki-ṣir-aš-šur x x x IGI {1}aš-šur-AŠ-PAB IGI {1}x x x IGI {1}qa-aš₂-ha-me-te IGI {1}aš-šur-na-din x x x x IGI {1}EN-MI₂.KUR-u₂-šab-ši IGI {1}man-nu-ki-aš-šur
