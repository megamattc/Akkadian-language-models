cmawro/cmawr1/Q004222
šumma amēlu qaqqassu ītanakkalšu pānūšu iṣṣanundū minâtūšu ittanašpakā ašuštu irtanašši pûšu ittanadlaḫ libbašu šapil ikkašu kurri umma munga liʾba tādirtu irašši irassu u šašallašu ītanakkalūšu zuʾtu imtanaqqussu qātāšu u šēpāšu tanakkalāšu šapūlāšu ittanablakkatāšu ana tebê uzuzzi u dabābi mūq labânšu ītanakkalšu iktanaṣṣa ina mayyālīšu illātūšu ittanallakāšu ittanablakkat uštannaḫ ittanaššaš pâšu iptenette qibīt pîšu imtanašši šunātūšu maʾdā šunāt immaru lā ukāl mītūti ītanammar itti libbīšu iddanabbub libbašu iʾâš-ma libbašu iʾarru mīnât šīrīšu umaḫḫaṣāšu uzaqqatāšu x irašši lapit-ma dukkum nipqūšu qerbū uʾa iqabbi ayya išassi akala u šikara muṭṭu amēlu šū kašip mê zikurudêšu ḫebû-ma x xsu ana Gilgāmeš paqdat x ina erēb Abi ṣalmūšu epšū-ma ina x x Abi ana eṭemmi paqdū ana šalāšat arḫī ešret ūmī uzabbal-ma imât ana kišpī pašāri  riksa ana maḫar Šamaš tarakkas niqâ tanaqqi kīam taqabbi ÉN alsīka Šamaš šimânni muḫur tānīḫīya šudlupūti marušti imḫuranni limad arḫiš anḫāku-ma šudlupāku šūnuḫāku šutaddurāku ana namraṣīt ṣīt nūrīka upīq bēlī Šamaš bēl dīni ana kâša asḫurka ana nīš qātīya qūlam-ma šime qabâya šimânni-ma mugur teslītī dīnī dīn purussâya purus  kīma mê ana qātī Šamaš tanaddinu annâ šalāšīšu tamannu  ÉN Šamaš bēlī šār bērī tallika mušīta ana šār bērī taškuna pānīka tettiqa šadê nesûtu tettiqa šadê rūqūti tettiqa šadê ḫursānū tettiqa šadê x tettiqa šadê bīrūti tettiqa šadê x x x ul aṣlal kal mūši x x x-x-x x x x-x x-x x-x-x-x x x x tašakkan-ma tarakkas x x x pēntu libbi nignakki šaknam-ma xanni enūma mūšu ina kašādi ašuštu ḫatta u pirittu lā alāka artanašši Šamaš amḫurka aššu ēpišī lemuttīya Šamaš ša kišpī ruḫê rusê upšāšê lemnūti lā ṭābūti zikurudâ īpuša ušēpiša isḫura išēʾa zīra mimma lemnu īpušu-ma ilputu zumrī eperī šēpīya išbušu ruʾtī ilqû šārat qaqqadīya imlušu šārat zumrīya uqattipu mindāt lānīya umaddidu našparāt zikurudê išpuranni kipdī lemnūti ukappidu kiṣrī ša lemutti ukaṣṣiru mê zikurudêya iḫbû ṣalmī ina išāti išrupu-ma isḫuru ana mê iddû-ma ina muḫḫi irmuku ukassû ṣalmīya itti mītūti ušnillu ina erṣeti iqbiru x x iškunu ina bīʾi ša dūri ipḫû ina askuppati itmiru ana eṭem kimtīya ipqidu ana gulgulli ipqidu ana Gilgāmeš ipqidu-ma ušēbiru ana Ḫubur x x ṣabtanni kišpū lubbūʾinni x x ilu mamman ul īde ilūtka rabītu īde Šamaš attā-ma tīde kamsāku maḫarka x dīnī dīn purussâya purus x ina maḫar ilūtīka iqbû-ma x lū zikar lū sinniš lū mītu lū balṭu x x x x ina x x Šamaš x ana x x itti x x ana x x x x x x x x x x ina x x x x x x x x-x KIMIN ša₂ x x sebet ṣalmī ša līši sebet ṣalmī ša lipî sebet ṣalmī ša iškūri x x x x sebet ṣalmī ša ṭīd kullati ušēpiš x sebet ṣalmī ša kupsi sebet ṣalmī ša agarinni x x x ṣalmī ša erēni u qanê ēpuš-ma 3.TA.AM₃ ṣillâ utakkip mušāṭi ulabbiš marat immeri pānīšunu ērim kunuk x x x x x x-x-x x x ummārī baḫrūti x aksip kispa x unqi kaspi zabab kaspi x Šamaš ina maḫrīka ṣalmī x kiṣir kaššāpī u kaššāptī ukaṣṣirū lemutta ša kaššāpīya u kaššāptīya kišpīšunu zērūti šurbi āšipūti ša apkal ilī Marduk īpušu Nudimmud ina qibītīka ṣīrti ša lā uttakkaru u annīka kīni ša lā innennû kaššāpī kaššāptī limūtū-ma anāku lubluṭ Girra lištābil kišpīšunu bēlu attā nekelmēšunūti kiṣir ukaṣṣirūni pān Šamaš upaṭṭer kiṣir ukaṣṣirūšunūti liṭḫûšunūti liqribūšunūti lisniqūšunūti ina qibīt Ea Šamaš Girra lubluṭ-ma narbîkunu lušāpi dalīlī ilūtīkunu ludlul  šalāšīšu tamannū-ma ēma tamannû tanaqqi x utūna adūga tinūra labta kinūna kīra u ḫuluppaqqa ana maḫar Šamaš tasaddir qanê kartūti tumalla  šina ṣalmī bīni šina ṣalmī erēni šina ṣalmī qanê šina ṣalmī iṣi šina ṣalmī annaki šina ṣalmī erî ina kinūni lā nappaḫi sebet ṣalmī ṭīdi sebet ṣalmī ṭīd kullati ša ittê ballu sebet ṣalmī gaṣṣi ana utūni tasaddir sebet ṣalmī līši ana tinūri tasaddir šeššet ṣalmī agarinni šeššet ṣalmī ṭūri ina adūgi x ṣalmī kupsi ana ḫuluppaqqi x ṣalmī lipî ša saḫlê ballu ana labti sebet ṣalmī lipî sebet ṣalmī iškūri sebet ṣalmī ittê ana kīri ittâ emma tasallaḫšunūti x  x x x x x x x x x x-x anāku la-x x x napšāti a-x x ina adūgi KIMIN ina utūni KIMIN ina kīri KIMIN ina labti KIMIN ina ḫuluppaqqi KIMIN ina kinūni KIMIN x x Ani ušerdāšunūti ṣalam kaššāpi u kaššāpti ēpuš-ma mārat Ani x x x ina qātāt ištari ṭābāti x x x uznu tum x na x x x x-x x ša₂ x x ša₂ x x x quturšunu lītelli ana šamê laʾmīšunu liballi šamšu liprus ḫayyattašunu mār Ea mašmaššu anāku aradka lubluṭ lušlim-ma narbîka lušāpi dalīlīka ludlul  enūma taqallû šalāšīšu tamannū-ma kukura tuqattaršu  ÉN ēpištu qumqummatu kaššāptu naršindatu ša imlû ṭīdâya ina nāri mīna tubbalī napištī ana malkī anāku ana puššur kišpīki maštakal našâku imḫur-līm lā māḫir kišpīki iṣ pišri ša nadâti terinnatu ša qašdāti upīšī linēʾ šadâ eli kišpīki maštakal limqut u imḫur-līm limḫaṣ lētki iṣ pišri lipaššira amâtīki gamal siparri lipaṭṭer kiṣir kuppud libbīki ina qibīt Ea Šamaš bēl ilī TU₆ ÉN  imḫur-līm iṣ pišri terinnatu maštakal ina kitî tarakkas ištēn gamal siparri šipta šalāšīšu tamannū-ma ina kišādīšu tašakkan ṣalmī šunūti ana gulgulli teleqqe ina līš qēm šegušši bābšunu tepeḫḫi x gamal x-x di x x x-x-x-x x x x-x-x-x x x x-x x x-x-x x x x-x-ta x x-x-ta x x x-x x x-x ad sur ru x x x x iš x-x ana maḫar Šamaš dayyāni qīšta maḫrāta nudunnû nadnakka taklimtu simat erṣeti kullumatka ṣalmī kaššāpīya u kaššāptīya ana maḫar Šamaš kâša apqissunūti ana Kurnugî uru ittīka lā tumaššaršunūti nīš Šamaš murteddîka tummâta nīš Igigi ilī elâti tummâta nīš Anunnaki ilī šaplûti tummâta nīš Lugalirra Ninazu Ningišzida tummâta nīš Ereškigal šarrat erṣeti tummâta šumma tumaššaršunūti
