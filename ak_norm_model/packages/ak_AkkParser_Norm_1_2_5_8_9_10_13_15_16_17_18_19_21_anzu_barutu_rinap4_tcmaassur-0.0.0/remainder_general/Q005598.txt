ribo/babylon7/Q005598
4 līm ammat qaqqar nesîš lā ṭahê ištu kišād Puratti el āli adi kišād Puratti šapal āli dūru dannum eberti ṣīt šamši Babili ušalme hirīssu ahrema kibiršu ina kupri u agurri akṣurma dūru dannum ina kupru u agurri šadâniš ina kišādišu abnim abullātišu urakkisma dalāt erēni siparri uhallipma ertettešināti ina kisurrê Babilu ištu mašdahu ša kišād Puratti adi qereb Kiš 4 2/3 bēru eqli šipik eperi aštappakma mīli mê āli uštalme aššum butuqti qerbašun lā šubši ina kupru u agurri kibiršunu akṣur ana maṣṣarti Babili dunnunim ašnima el Upi adi Sippar ištu kišād Idiqlat adi kišād Puratti 5 bēru eqli x x x rēš mimmêya damqa gumāhu šuklulu zuluhê damqāti pasillu gukkallu isih nūnu apsî iṣṣūr šamê kurkû paspasu marratu sukannīnu ušummi perʾu simat appāri arqa dēšûtim lalâ musarrê inba ruššûti šumuh ṣippati suluppī asnê titti abli karānu abli billatu damqāti dišpi himētu muttāqu šizbī ul šamnu ṭuhdi hegallu dumuq mātitān sērāš lā nībi māmiš karānu šattišam ina mahrišuni ētettiq Nabium-kudurri-uṣur šar Babilu mušteʾʾûm māhāzī ša gimir ēkurrāti anāku ana zikiršunu kabti pitluhāk Nabium u Marduk ahi x balāṭ qāt ana tēdišti ālāni ilī rabûti našânni libba ana Nergal bēliya kāsû idī zāʾirīya dalāt bāb bītišu Emeslam x kaspi ebbi x x x x askuppu x x x x AŠ PA x 30 PI I₃ x ṣīt šamši x x x UD ME 8 x x x RI ŠA₂ e x x Šamaš x x x x x ana Bel-ṣarbi bēliya Edurgina ina Baṣ eššiš ēpuš x x x x x x x x ana Uraš bēliya E-ibbi-Anum ina Dilbat abnima ana Lugal-Marada bēliya Eigikalamma bītišu ina Marda eššiš ēpuš ana Ištar Uruk bēltiya Eanna ina Uruk eššiš ēpuš ana Uruk u Eanna bītišu šēdu u lamassi utēr ana Ištar Agade rubāti ṣīrti muštētinat nakirīya x x ušēpišma ušatriṣ elišu ana Šamaš Ebabbara bīssu ina Larsa abnima ana Sin bēliya Egišnugal bīssu ina Uri eššiš ēpuš ešrēti ilī rabûti ālikū idīya eššiš abnû ilī rabûti āšib libbišunu ina hidâti u rīšāti šubatsunu abnim ilī rabûti lippalisma liktarrabū ana šarrūtiya Nabium-kudurri-uṣur x x x x x x U₂ ŠAM x x ŠA₂ x x NA x x DA HU bēlūti x KI x U₂ ŠAR x Nabium-kudurri-uṣur šar Babilu mukīn išdī mātu ištu tiāmti šaplīti x x x x x x x x x KUR KA x x ša Marduk bēli x x x x BE x ina kullat x x RI KA NI x ālu Babilu x ana ṣulūli x x U₂ ŠE ME x x x ZA rabûti x x x ŠU₂ x x x x x x x x x x x AN x x NI x A x A A x x SAG x
