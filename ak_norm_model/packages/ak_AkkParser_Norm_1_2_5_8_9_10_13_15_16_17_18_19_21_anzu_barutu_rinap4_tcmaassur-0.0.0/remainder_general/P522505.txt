atae/edubba10/P522505
ṣupur Hanšaya ṣupur Hanšaya bēl bēti 01 bētu mišla abūsāte 02 kirâti ūtappiš ina libbi bilat 08 manā siparrī ana Nabu-tuklatuʾa ittidin kaspu gammur tadin bētu zarip laqi tuāru dēnu dabābu laššu mannu ša ina urkiš lū Hanšaya lū ahhēšu lū marʾēšu ša dēnu dabābu issi Nabu-tuklatuʾa ubtaʾʾūni kaspu ana ešrāti ana bēlīšu utâra 01 bilat anniki ana pāhat ālīšu iddan x manā ṣarpi x x x x x Kalhi išakkan ina dēnīšu idabbubma lā ilaqqi  šību {1}x-ga-x+x sangû šību Nabu-iqbi KI.MIN mār Aqri šību Remmutu-beliya rab ālāni nāgir ēkalli šību Ahu-eriba ahūšu KI.MIN šību Ubru-Kalhi šību Kenu-šallim sēpiu šību Paršidu šību Ekurru-šallimanni šību Ubru-Nabu tupšarru Ayyaru ūm 01-KAM₂ limme Šep-Šamaš
