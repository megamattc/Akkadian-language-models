aemw/amarna/P271188
ana Tutu bēliya abiya umma Aziri ardikama ana šēpēt bēliya amqut ana muhhi bēliya lū šulmu  ištu amâte šarri bēliya lā apaṭṭar u ištu amâteka lā apaṭṭar adi dārīti  mīnam appūnama ubaʾʾi pānī šarri banûta ubaʾʾi amāra anāku aradka u māruka  šar māt Hatte ina māt Nuhašše ašib u lipṭur u anumma x anāku u Hatip nillakam ina hamuttiš  mimmamma ina libbika lā tašakkan kašdāku ina šulmi u pānī bēliya lū āmur banûtam  ina māt Nuhašše šar māt Hatte ašib u palhāku ištu pānišu 2 ištennūti harrānu ina ašar ašib ištu Tunip u palhāku u lipṭur u kašdāku  aṣṣurri annakam ina māt Amurru māt bēliya illakamma u palhāku ištu māt bēliya  Tutu inanna amur libbiya u amâteya ana mala ina tirṣi libbika iktašdū itti Tutu bēliya bēliya lū hadiyāta inūma kašdāku anāku ana amāri pānī šarri bēliya   
