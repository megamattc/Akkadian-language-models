aemw/amarna/P270911
ana ša šarri bēliya ŠamašORŠapšuORŠimige-ya ilāniya šāri balāṭiya qibima umma Ammu-nira amīl Biʾrutu ardika u eperi aparu ša šēpētika  ana šēpēt šarri bēliya ŠamašORŠapšuORŠimige-ya ilāniya šāri balāṭiya 7 u sebʾettān amqut šanītam išteme awâte ṭuppi ša šarri bēliya ŠamašORŠapšuORŠimige-ya ilāniya šāri balāṭiya u hadi libbi ardika u ipiri ša šēpēt šarri bēliya ŠamašORŠapšuORŠimige-ya u ilāniya šāri balāṭiya magal magal inūma aṣât šāru ša šarri bēliya ŠamašORŠapšuORŠimige-ya ilāniya ana ardišu u ipiri ša šēpētišu  šanītam inūma šapar šarru bēliya ŠamašORŠapšuORŠimige-ya ana ardišu u ipiri ša šēpētišu šūširmi ana pāni ṣābī piṭṭāt ša šarri bēlika išteme magal magal u anumma šūširāku qadu sisîya u qadu narkabātiya u qadu gabbi mimmîya ša ibaššâ itti ardi ša šarri bēliya ana pāni ṣābī piṭṭāt ša šarri bēliya u lū tirahhaṣ ṣābū piṭṭāt ša šarri bēliya ŠamašORŠapšuORŠimige-ya ilāniya qaqqad ayyābīšu u lū tīmuru 2 īnā ardika ina balāṭi ša šarri bēliya  šanītam u amur ṣābū piṭṭāt ša šarri bēliya ŠamašORŠapšuORŠimige-ya ilāniya šāri balāṭiya tutirrū gimilli ardišu anumma anāku ardu ša šarri bēliya u gištappu ša šēpētišu anumma uṣṣuru āla ša šarri bēliya ŠamašORŠapšuORŠimige-ya šāri balāṭiya u dūrši hūmītu adi īmuru 2 īnī ṣābī piṭṭāt ša šarri bēliya u anumma anāku ardu ša šarri ana arādišu
