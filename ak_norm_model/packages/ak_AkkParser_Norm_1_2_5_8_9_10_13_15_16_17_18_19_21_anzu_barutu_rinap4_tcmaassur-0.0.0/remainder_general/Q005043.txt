cmawro/cmawr2/Q005043
šumma amēlu baliṭ-ma alaktašu marṣat x x izzirti pī nišī maʾdāti iššakinšu ana lā ṭeḫê upšāšê bēl amātīšu ana lā sanāqīšu ubān damiqti arkīšu ana tarāṣi libbi ili zenî ana sullumi kiṣir libbi ilīšu ana paṭāri amāt lemutti ana maḫar amēli lā parāki šunāti damqāti ana šubšê ila šarra kabta rubâ ana šutamgurīšu dābib ittīšu kīttu ana dabābi ḫūd libbi ana rašê šēd dumqi lamassi dumqi ittīšu ana atalluki ilšu u ištaršu ina qaqqadīšu ana izuzzi itti bārî u šāʾili alaktašu ana lamādi dīnšu purussâšu ana šuršê  DÙ.DÙ.BI ina šēri ina kišād nāri qaqqara tašabbiṭ mê ellūti tasallaḫ šalāšat paṭīrī ana Ea Šamaš u Marduk tarakkas tiše x suluppī sasqâ tasarraq miris dišpi ḫimēti tašakkan x ana maḫar x x x ana maḫar x x x x kīma labirīšu šaṭir bari qāt Nabû-šallim-aḫḫē mār Mudammiq-Adad mašmaš Aššur tābil tuppi šuātu Nabû napištašu kīma mê liqqi
