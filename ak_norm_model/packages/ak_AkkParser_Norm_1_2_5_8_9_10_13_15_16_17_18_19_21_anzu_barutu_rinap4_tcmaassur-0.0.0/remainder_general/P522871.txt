atae/mallanate/P522871
kunuk Ilu-uṣur ina muhhi dēni ša eqli ša Niʾimete ša Harranaya ilqûnu ina libbi 02 1/2 manā ṣarpi ussahhir Harranaya eqli ana Ilu-uṣur idinni kūm kaspu ša eqli Qutasu urdu ša Ilu-uṣur ana Harranaya uzarripi ittidin kūm 02 1/2 manā ṣarpi šulmu birti Ilu-uṣur birti Harranaya mamma issi mamma lā dabābu dēni dabābu laššu mannu ša ibbalkatūni Adad āšib Guzana lū bēl dēnīšu Nergal šarri tāhāzi ina šibṭi u ina šaggašte ay šūzissu 07 kezrī ana Issar ša Arbail iqīaša šumma ana dēnīšu idabbubma lā ilaqqi  šību Mannu-ki-ahi ahūšu Adad-nadin-apli ša dēni parāsa šību Ahi-larim šību Dadi-nuri šību Sabburu šību Adad-hati sandû šību Huziri Šabaṭi limmu Nabu-šarru-uṣur rab ša šību Hanunu mār Bure šību Qarhaia mār Adda-rahime
