ribo/babylon7/Q005482
erēnī ša in Labnanim qištu elletim ša in qātīya ellēti akkisma ana Barsipa ūbilamma in hurāṣi namri ušalbišma abnī nisiqti uzaʾʾimma ana ṣulūlišu ušatriṣ išidsun in erēnim dannūtim ušaršidma in siparri ruššâ udanninim riksīšun in hurāṣi kaspi abnī nisiqtu erâ musukkanni erēnim uzaʾʾin šikinšu Nabium u Nanaya bēlēya in hidâti u rīšāti šubat ṭūb libbi qerbašu ušēšib ša ūm ištēn gumāhu marâ alpu šuklulu 16 pasillum bitrûtim qadum ša ilī Barsipa isih nūnim iṣṣūrum ušummu pelâ simat appārim dišpa himētim šizbam ul šamnim šikar šadî karānam ellam paššur Nabium u Nanaya bēlēya eli ša pānim udašši ša ūm 8 immerī ginê Nergal u Laṣ ilī ša Emeslam u Kuta ukīn sattuk ilī rabiʾūti ušparzihma eli ginê labīri ginâ ušāter Ebabbara ša Sippar ša ana Šamaš narām šarrūtiya murappiš nūri eššiš ēpuš ana Šamaš bēliya Ebabbara bīssu in qereb Larsa ēpuš Ekišnugal ša Uri ana Sin bēla narām šarrūtiya ēpuš ana Bel-ṣarbi qābû damqātiya Edurgina bīssu in qereb Baṣ ēpuš x x x x x x li muqarrin karê ê dannūtim x x ušummu pelâ nūnī iṣṣūrāt simat appārim tibik sīrāš lā nībi māmiš karānam šattišam in nuhšim u hegallam in maharišunu ētettiq nišim rapšāti ša Marduk bēla umallû qātuʾa in ṭēm ša Ea išīmam in damqāti ašteʾʾešināti ussu kīna riddam damqu ušaṣbitsināti in šēdiya idmiqā in lamassiya immirā in šārim ūrim in mehê ṣulūlu elišina atruṣma ana Babilam kalâšina ukanniš bilat mātāti hiṣib šadî bišit mātitān qerbašu amhur ana ṣillišu dārî kullat nišim ṭābiš upahhir karê dannūtim lā nībi aštappakšu palê nuhši šanāti hegallē in qereb mātiya ušēpi in sebûtim šattiya 1 līm 1 līm ê 1 mē 10+x+10 līm suluppī 20 līm sappāti karānam in qereb Esagil aqqurun 2 līm līm ê 1 mē līm suluppī 70+x līm TU x x x sappāti karānam x x x ina qereb ēkalliya x x x x aqqurun in a x x x x x x x ili bānîya u ilī x x x x x x x x bēlū šīmāti āšib x x x ša in gimir libbiya kīnim aznunu māhāzīšunu ina kupri u agurri uzaqqirša huršāniš erēnī dannūtim ana ṣulūliša ušatriṣ dūru dannum in kupri u agurru ušashirša paraṣ šarrūti šuluh bēlūti in libbiša ušāpâm ašši qātam usallâ bēl bēlī ana Marduk rēmnî illikū supûʾa bēl mātāti Marduk šimi ṣīt pîya bīt ēpušu lalâša lušbi in Babilam in qerbiša šībūti lukšud lušbâ littūti ša šarrāni kibrātim ša kalâ tenēšētim bilassunu kabitti lumhur qerebiša līpūʾa in qerebiša ana dāriʾātim ṣalmāt qaqqadam libēlū ištu tiāmtim elīti adi tiāmtim šaplīti mātāti kalâšina ša Marduk bēla yâti išrukam in qibītišu ṣīrtim bilassina kabitti ušēribā ana mahrišu ana epēšum ēkallam bīt tabrāt nišim mūšab šarrūtiya allam addinšunūšimma ušaṣbitsunūti pilkāti x x x x x x ṣibitti dullu manzazu ša rēšīya ušaṣbit {m} mašennum Nabu-zer-iddinam rab nuhatimmu Nabu-zer-ibni rab kāṣirī X-kin-ah ša pān ēkalli Sin-abu-uṣur rab bīti Atkal-ana-mar-Esagillu bēl ṭābihī {m}x x x x x x x Ina-qibit-Bel-akšud {LU₂}x x x Bel-ereš rab nikkassi Ardia mašennum ša bīt sekreti Bel-uballiṭ ṭupšar ša bīt sekreti Ṣillaya rab rēdî kibsī Nabu-ah-uṣur rab kallāpī Mušallim-Marduk māršu ša Nabu-ušibši Eribšu rab amīlāti Nabu-bel-uṣur rab amīlāti Nabu-zer-ibin šāqû Nergal-reṣûʾa rab zammārī Ardi-Nabu sepīri ša mār šarri Ea-iluni rab būlu Remutu rab būlu Nabu-mar-šarru-uṣur rab malāha Hananu rab tamkār šarri rabûti ša Mat-Akkadim Ea-dayyan šakin Mat-tamtim Nergal-šarru-uṣur simmagir Nadin-ahi ša Tupliyaš Bel-šum-iškun ša Puqudu Bibea mār Dakkuru Nadin-ahi šangê Deri Marduk-šarra-uṣur ša Gambulum Marduk-šarrani bēl pīhāti ša Sumandar Bel-leʾum mār Amukani Remutu šaknu ša Zame Nabu-eṭir-napšati šaknu ša Yaptiri Erib-Sin šangê x Mušezib-Bel šangê x x {m} šangê {URU}x x Šum-kinim šangê Dur-Yakinu Baniya šangê Limitu Marduk-zer-ibin šangê Madakalšu Šulaya šangê Nemed-Laguda Šumaya šangê Kullabi Nergal-zēr-ibin šangê Udannim Marduk-eriš šangê Larsa Nabu-kin-apli šangê Kissik Bel-upahhir šangê Bakuššu {m} qīpi ša {URU}x x x Iba bēl pīhāti ša Dur-X Šalam-beli bēl pīhāti ša x x Zeriya bēl pīhāti ša x x Zabinaʾ qīpi ša x x Šumaya qīpi ša x x Adad-aḫ-iddin bēl pīhāti ša x-x x Nabu-zer-ukin ša {KUR}a-x x Anum-ipuš qīpi ša {URU}x x Bel-šum-iškun qīpi ša {URU}x-x x šarru ša Ṣurru šarru ša Hazzati šarru ša Ṣaʾuni šarru ša Armada šarru ša Ašdudu šarru ša {KUR}mir-x-x x šarru ša {KUR}x x x
