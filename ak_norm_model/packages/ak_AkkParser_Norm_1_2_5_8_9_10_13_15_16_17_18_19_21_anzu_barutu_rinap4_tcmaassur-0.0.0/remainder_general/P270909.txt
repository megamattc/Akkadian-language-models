aemw/amarna/P270909
ana Yanhami x qibima umma Rib-Addi ana šēpētika amqut bēltu ša Gubla il šarri bēliya liddin bāštaka ana pāni šarri bēliku ŠamašORŠapšuORŠimige mātāti šanītam tīdemi inūma lamdāta uhhurāta aṣâ ana mīni tašapparta u annû inanna tirbu ana bīti rīqi gamir gabbu tehtâtī gabba šanītam inūma taštapra ana yâši alikmi izziz ana Ṣumur adi kašādiya tīde inūma nukrātu dannā magal eliya u ul ilehhe alāka u anumma Ambi nukurtu ittiya tīde inūma rabû u bēlī āli šalmū itti mārī ʿAbdi-Ašrata u kīnanna lā ileʾʾû alāka tīde inūma gabbu šāru u lāmi tišāluni ana ʾayyābīya u inanna kīnanna palhāku šanītam šime yâši hummiṭamma kīma arhiš kašāda u irub ašrānu tīde inūma amīlū šārūtu šunu šanītam lāmi tuhhira kašāda u uššira ṣābī piṭṭāti ana ṣabāt āl bēlika irub lā tupallah u erbāta ana āli u ištu libbiši tašappar ana yâši
