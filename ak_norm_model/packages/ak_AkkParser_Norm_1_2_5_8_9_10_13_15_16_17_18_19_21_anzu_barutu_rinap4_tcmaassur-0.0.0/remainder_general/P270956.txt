aemw/amarna/P270956
ana šarri bēliya ilāniya ŠamašORŠapšuORŠimige-ya qibima umma Zimredda ardika ana šēpēt šarri bēliya ilāniya ŠamašORŠapšuORŠimige-ya sebîšu sebʾettān amqut išteme awâte ša šarri bēliya ša išpur ana ardišu šimemi ana rābiṣika u uṣur ālāni ša šarri bēlika ša ittika anumma iṣṣuru awāt ša qabâ šarru bēliya ana yâši u yilmad šarru bēliya ana ardišu amur ipšī Piʾya mār Gulati ana yâši amīlīya ša ušširtī ana urradi ina Yapu u ana naṣāri bīti šunuti šarri bēliya u allû ilqešunu Piʾya mār Gulati u yilmad šarru bēliya awât ardišu annûta šumma kīam yiqbû šarru bēliya ana yâši izzibmi ālka ištu pāni Piʾya u lū izziba u illaka u lū urrada šarra bēliya ūma mūša adi dāriāta
