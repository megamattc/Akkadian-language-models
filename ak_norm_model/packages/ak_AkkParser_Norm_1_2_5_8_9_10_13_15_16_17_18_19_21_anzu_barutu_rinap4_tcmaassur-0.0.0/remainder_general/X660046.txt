atae/durkatlimmu/X660046
NA₄.KIŠIB {m}man-nu-ki-{d}DI-man NA₄.KIŠIB {m}{d}U.GUR-TI Bel GEME₂ SUM-ni MI₂.SUHUŠ-15 GEME₂-šu₂ ša {m}man-nu-ki-{d}DI-man ša {m}{d}U.GUR-TI u₂-piš-ma Šulmu-šarri ina ŠA₃ 1/2 MA.NA KU₃.BABBAR TA IGI {m}man-nu-ki-{d}DI-man TA IGI {m}{d}U.GUR-TI TI kas-pi gam-mur ta-din GEME₂ za-rip la-qe-u tu₂-a-ru de-ni DUG₄.DUG₄ la-a-šu₂ man-nu ša GIL-u-ni 1 MA.NA KU₃.GI ina bur-ki DI-man i-ša-kan ʾgrt.x x x Aššur Šamaš Bel DI-man NUMUN.MEŠ MU.MEŠ TA KUR.MEŠ lu-hal-iq kas-pu 3.MEŠ a-na EN.MEŠ-šu₂ GUR ina de-ni-šu₂ DUG₄.DUG₄-ma la i-laq-qe  IGI {m}aš-šur-MU-GIN-in IGI {m}man-nu-ki-arba-il₃ A {m}a-ši-ra-aʾ IGI {m}DI-mu-LUGAL LU₂.GAL-x x IGI {m}x-lu-x x IGI {m}x x x-MAN A {m}ba-ri-ki IGI {m}ša₂-ši-in LU₂.qur-ZAG IGI {m}{d}MAŠ.MAŠ-MAN-PAP A {m}DI-man-PAP-AŠ LU₂.SANGA IGI {m}10-DINGIR-a-a A {m}DUG₃.GA-PAP IGI {m}ha-na-sa-a-nu A {m}EN-KALAG-an IGI {m}a-du-A₂ A {m}{d}PA-PAP-AŠ ITU.ŠU UD-mu-27-KAM lim-mu {m}EN-KASKAL-KUR-u-a IGI {m}DI-man-PAP-AŠ LU₂.A.BA dnt.mngšlmn
