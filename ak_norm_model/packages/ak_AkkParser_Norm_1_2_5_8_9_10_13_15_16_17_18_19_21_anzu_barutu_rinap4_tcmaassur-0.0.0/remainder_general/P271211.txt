aemw/amarna/P271211
Rib-Addi ištapar ana bēlišu šarri rabî šar tamhāra Beltu-ša-Gubla tiddin dunna ana šarri bēliya ŠamašORŠapšuORŠimige-ya ana šēpēt bēliya ŠamašORŠapšuORŠimige-ya sebîšu sebʾettān amqut allûmi yaqbû šarru bēlī ana mīni attāma tištapruna ana yâši amur anāku yānu hazanna ina arkītiya ištu Ṣumura u allû pānū gabbi ana yâši u 2 amīlu māt Miṣri ša šaprātī ana ēkalli ul aṣâ ul šaprātī ana šarri yānu amīla ša yubbalu ṭuppiya ana ēkalli anumma 2 amīlu annû tubbalūna ṭuppī ana šarri u inanna ul aṣâ kīnanna palhātī u nadnātī pānīya ana mahar bēliya šanītam amīla šaprātī ana dagālimma ana abika inūma yillakam Aman-appa ina ṣābī ṣehri u aštapar ana ēkalli u yuwaššara šarru ṣābī rabâ ul laqi ʿAbdi-Aširta qadu mimmîšu kīma qabîya awâte šārūta aštapparu ana bēliya u tiqabbû ana mīni tištapparu awâte šārūta šumma awâteya tušmûna adi yulqû Azaru kīma abišu amur anāku dunni šarri bēliya šanītam mīyami šunu mārū ʿAbdi-Aširta ardi kalbi u laqû ālān hazannūti šarri ana šâšunu šunu ittika ālānišunu ana Aziri ul yīterrubu šarru ana ālānišunu ul šulmu ana šâšunu ištu Ṣumura adi Ullaza āli ša yuwašširu narkabāti pānānu ubaʾʾû uššar mār šipri adi ṣābī u narkabāti ana Ṣumura u Pawura Aziru dāk x x anāku amīlī ušširtī ana māt Miṣri u ušširat maṣṣartu ina qātišunu ana yâši kīnanna ušširtī amīla annû šanītam ul aštapar ana šarri anumma 2 amīl māt Miṣri šunu tūṣânna šārī ana yâši u lā aṣâ šumma šatta annīta yānu ṣābī piṭṭāti u kali mātāti ana habirī u šumma libbi šarri bali uššar ṣābī piṭṭāti yašpur ana Yanhami u ana Pihura alkūmi qadu hazannīkunu leqûna māt Amurri ina ūmi tilqûnaše šanītam dīnu ana yâši itti Yapa-BaʿluORHaddu u itti Haʾip u yuwaššira šarru rābiṣa u yuparriš berinu kali mimmi ša yulqûna ištu šâšunu ana šarri ul yilqešu amīlu šanû ana šâšu damiq ana šarri šanītam yuwaššira šarru sisî ana ardišu u anaṣṣara āl šarri yānu mimma ana yâši gamir gabbu ina nadāni ina balāṭ napištiya u amīliya annû yuwašširaššu šarru kīma arhiš u yaddina amīlī maṣṣarra ana naṣār arad kittišu u āli u amīlī māt Meluhha ittišunu kīma parṣi ša abbūtika šanītam inūma yiqabbû šarru uṣurmi lū naṣarāta mīnu yinaṣṣiranni amur ina ūmī abbūtiya balāṭ šarri elišunu u maṣṣarti šarri ittišunu u x u anāku nukurtu dannat ana muhhiya hupšīya apallah anāku kīamma ašpuru ana ēkalli ana maṣṣar u amīlī māt Meluhha u lā nadnāta ištēn danna mīna īpušuna yuwaššira šarru amīlī maṣṣar u amīlī māt Meluhha ana naṣāriya ul tinnepuš ālu ana habirī
