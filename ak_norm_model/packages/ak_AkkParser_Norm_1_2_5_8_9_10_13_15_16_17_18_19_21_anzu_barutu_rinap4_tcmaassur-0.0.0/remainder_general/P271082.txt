aemw/amarna/P271082
ana Aman-appa qibima umma Rib-Addi ana šēpētika amqut Amana ilu ša šarri bēlika u Beltu-ša-Gubla tiddinūmi bāštaka ina pāni šarri bēlika inūma tašpura ana erî u ana šinnīmmi tīde Beltu-ša-Gubla šumma īšû erî ū šinnī erî ana yâši ū āliše Milkayi 1 x-x mahaṣ u nadnātī šinnašu ana balāṭiya ana šar Ṣurri attā ul tīde pušqaya qālāta ana yâši anumma ana mīni qālāta x UB RI x x ŠA yinammuša ina mātāti ul taqbû ana bēlika u yuwašširunaka ina pāni ṣābī piṭṭāti u tušamriru habirī ištu hazannūti šumma šanāti annīta ul yūṣânna ṣābū piṭṭāti u innepšat kali mātāti ana habirī šumma qālmi šarru bēlī u yānu ṣābī piṭṭāti u eleppu amīlī Gubla amīlīka ilāni tilqe adi mu-x-x u ītezib Gubla amur palhātī amīlī hupšīya ul timahhaṣannani
