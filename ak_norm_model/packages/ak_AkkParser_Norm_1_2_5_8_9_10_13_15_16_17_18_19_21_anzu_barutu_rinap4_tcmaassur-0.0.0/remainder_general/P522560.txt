atae/marqasu/P522560
kunuk Iddin-Nergal bēl nišē tadāni Adad-remanni Šamaš-isseʾa Šadirtu Ṣil-Adad pirsu Guraiawa issušu gimru 5 napšāti urdāni ša Iddin-Nergal uppišma La-qepi issu pān Iddin-Nergal ina libbi 2 manā ṣarpi izzirip issiqi kaspu gammur tadinni nišē šuāte zarpu laqiu tuāru dēnu dabābu laššu mannu ša ina urkiš ina matēma lū Iddin-Nergal lū marʾēšu lū mār marʾēšu lū ahhēšu lū marʾē ahhēšu lū pāhussu lū šaknušu lū hazannu ālīšu lū mammannūšu lū ṣābāni bēl-ilkišu ša issu La-qepu issu marʾēšu mār marʾēšu ahhēšu marʾē ahhēšu dēnu dabābu ubtaʾʾūni 20 manā ṣarpu masû 01 manā hurāṣi sakru ina burki Nergal āšib Marqasu išakkan kaspu ina ešrāte ina bēlīšu utâra ina dēnīšu idabbubma lā ilaqqe šību Palil-šallim pāhutu šību Inurta-ilaʾi šanî šību Bel-Harran-isseʾa rab-bēti šību Dašanu mukīl-appāte šību Eṣidayu tašlīsi šību Hadianu šību Aššur-abu-uṣur šību Hambi šību Iglu šību Ilu šību Nabu-da-x šību Yambu šību {m}x šību Mar-bani šību Ahu-lešir x šību U-x {ITI}x UD-x-KAM₂ limmu Nabu-belu-uṣur šakin māt Dur-Šarrukka šību Haya-kanu šību Ahu-ilaʾi Remutu
