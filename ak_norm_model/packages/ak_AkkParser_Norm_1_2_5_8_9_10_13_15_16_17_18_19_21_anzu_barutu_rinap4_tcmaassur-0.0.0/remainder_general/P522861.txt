atae/mallanate/P522861
ṣupur Adad-eriba mār Masi bēl eqli iddan   bētu 02 imār ṭēhi Hari ṭēhi Ṣallaia bētu 02 imār ṭēhi hūli ša Idinani gimru 04 imār eqli ina sūti ša 08 qa ina Mallanate ša Adad-eriba uppišma Handi šaknu ša ēkalli ina libbi 09 šiqlī ṣarpu ilqi kaspi gammur tadin eqli šuāti zarip laqi tuāri dēni dabābu lāšu mannu ina urkiš ina matīma lū Adad-eriba lū māršu lū mammannūšu ša dēni dabābu issi Handi u māršu ubtaʾʾūni kaspi ana ešrāti ana bēlēšu utâr ana dēnīšu idabbubma lā ilaqqi  šību Salamanu hazannu ša Mallanatu šību Hazuru issi Qaianini šību Adad-rahimu mār {m}NU-x šību Azi-il rāʾyu ša x x šību Nabuʾa ṭupšarru šību Adad-nagi bēl ṣarap hiāṭi šību Bel-isseʾa šību x x x šību Ammi-hadi x šību Mannu-ki-Nabu {LU₂}x x Šabaṭi limmu Bel-emuranni eqli zakû lā qēpu lā šābiš lā amēl būri ina libbi adrīšu uraddi
