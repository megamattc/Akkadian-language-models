cmawro/cmawr2/Q005085
ÉN Zuqaqīpu Išḫara x iltu rēmēnītu šarratu rabītu šēmât ikribi lēqât unnīni qāʾišat napišti x x ina ūmi annî izizzīm-ma šimî teslītī Išum Nergal x mukillū atmêki mušaknišū x izizzā-ma ittīša x lizzizzūni ilū mušīti napḫaršunu ištarāt mušīti kalīšina lizzizzāni ina qibītīkunu x lišmû ikribī x u attunu kīniš naplisāninnī-ma napištī x maʾdū arnūya x maḫarkunu arnī lippaṭir x dīnī dīnā purussāya pursā ša ana yâši kišpī ruḫê rusê upšāšê lemutti ša amēlūti īpuša ušēpiša u mimma šumšu ša ana mākālê amēlūti ušākila marušta lā ṭābta dibalâ kadabbedâ zīra zikurudâ īpuša isḫura išēʾa ša šanâmma ušēpiša ina qibītīkunu kītti ša lā uttakkaru upšāšûšunu ay iṭḫûni ay iqrubūni ay isniqūni ana muḫḫi ēpiši ēpišti litūru Išḫara ummu rēmēnītu ša nišī rapšāti anāku annanna mār annanna ša ilšu annanna ištaršu annannītu ina lumun attalî Sîn ša ina araḫ annanna ūmi annanna iššakna lumun idāti ittāti lemnēti lā ṭābāti ša ina ēkallīya u mātīya ibšâ ana šuāti asḫurki alsīki ešteʾʾēki aššum gimil dumqi epēša tīdê asruqki siriq mūši ella zakâ dašpa kurunna aqqīki umaḫḫirki muḫru x napištī ublakki x Išḫara ina šaplīki akmis bēlet mātāti ina šaplīki x duppirī mimma lā ṭāba ša ina zumrīya mimma lemnu ša ina šīrīya usḫī šudingirrakka x x x
