atae/mallanate/P522867
ṭuppi Bel-iqiša ana Handiya ahūšu lū šulum ana ahīya ana muhhu Lahiraya Sammaʾunuʾaya u Hiʾuraya ša ahūya išpura mār šiprātīya itti Abi-iaqia mār šipri ša ahīya altapra kî ašpura ussarrimu umma tībī ul nitbi u ana muhhu Gambulaya ul niškun amēlu issēn ana abīšu iqabbi umma kurubannu abīšu iqabbaššu umma itti sarti ša lā tēpušu u niksu ša lā takkisu šumka līli ana abīšu iqabbi umma ana mēni tanazzaranni umma ul azzurka iharraṣūnimma šunu ibaššū enna ša taharruṣanu mannu bâšu ana muhhu qassu ša ahūya išpura ina dāti ša qašti ul tašpura petītû labuktû kî ṣebâta adū 1-et qassu šalimti ana ahīya ultēbila enna ūmu ša tātamrūma kî alpi kî yābilī kî amēlutti ērib bēti ītabku mār šiprīkunu ana pānīya lillikūnu āmur mīnû x ša eppussunūti mahrû ussarrimu enna ul usarramu
