borsippa/P521506
Šula māršu ša Ṣilla mār Ilia ina hūd libbišu šitta qātān ina isqāti eqlētu u 40 qanû erṣeti abulli uqnû ša qereb Borsippa šiddu elû idi sūqi rapšu u idi 6 nikkas qanû ša ina qātī Iddin-Nabu mār Aškapu mahri šiddu šaplû idi sūqi qatnu aṣû pūtu elû idi bīt Nabu-eṭer-napšati māršu ša Tabnea mār Nur-Papsukkal u idi bīt Itti-Marduk-balaṭu mār Ilšu-abušu pūt šaplû idi bīt Marduk-šumu-uṣur mār Nur-Sin 24 qanû šutummu rabītu mūtaqu ilī adi muhhi pitri pūt elû idi Nabu-šumu-iškun māršu ša Nabu-mukin-apli mār Arkat-ilani-damqa pūt šaplû idi Nabu-nadin-šumi māršu ša Nabu-šumu-ukin mār Iddin-Papsukkal iknukma pāni Nabu-belšunu māršu rabî ušadgil u šalšu ina isqāti eqlētu ša Šula mala bāšû iknukma pāni Marduk-šumu-ibni Nabu-eṭer-napšati u Nergal-iddin mārūšu tardinnē mārū arkītu ana ūmu ṣâtu ušadgil 12 qanû šutummu idi šutummu rabītu ultu muhhi pitri adi muhhi mūṣû qatnu aṣû pūt elû idi Nabu-šumu-iškun māršu ša Nabu-mukin-apli mār Arkat-ilani-damqa pūt šaplû idi Nabu-šumu-ereš u Marduk-zeru-ibni mārū Kudurranu 3 pān 2 sūt zēru ina tawwertu Bit-Eṭraya ina karê ša itti Itti-Nabu-balaṭu ahašu lā zuʾʾuzu elat zittišu kūmu bītišu iknukma pāni Marduk-šumu-ibni māršu šanê iddinnu ana ūmu ṣâtu ušadgil 6 nikkas qanû ina erṣeti abulli x uqnû ša qereb Borsippa ša ina qātī Iddin-Nabu mār Aškapu mahri šiddu elû idi sūqi rapšu šiddu šaplû idi eqli libbū eqli pūt elû idi eqli libbū eqli pūt šaplû idi bīt Marduk-šumu-uṣur mār Nur-Sin iknukkuma pāni Nabu-eṭer-napšati māršu šalšāya ana ūmu ṣâtu ušadgil ṭuppū mahrūtu ša ana šumu ša Ṣilla u ana šumī ša Tabnea u Libluṭ u ṭuppū mahrūtu ša Šula ana mārū ša X iknuku gabbi huppûta Nabu izkurunu  ina kanāk ṭuppa šunūti  mahar Marduk-šapik-zeri māršu ša Nabu-leʾi mār Ilia mahar Nabu-nadin-šumi māršu ša Luṣi-ana-nuri-Marduk mār Bel-ušumgal mahar Nabu-šumu-iddin māršu ša Nabu-kaṣir mār Nur-Papsukkal mahar Nabu-mukin-zeri māršu ša Taqiš-Gula mār Siatu mahar Nabu-belšunu māršu ša Šula mār Ilia mahar Marduk-šumu-ibni māršu ša Šula mār Ilia ṭupšarru Nabu-šumu-ukin māršu ša Šamaš-šumu-lišir mār Esagil-mansum Borsippa Addaru UD.n-KAM šanat 2-KAM Nabonidus šar Babilu
