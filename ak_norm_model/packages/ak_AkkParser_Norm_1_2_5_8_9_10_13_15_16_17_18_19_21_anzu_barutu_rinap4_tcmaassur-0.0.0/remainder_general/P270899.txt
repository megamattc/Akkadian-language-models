aemw/amarna/P270899
Rib-Addi ištapar ana bēlišu šar mātāti šarri rabî šar tamhār Beltu-ša-Gubla tiddin dunna ana šarri bēliya ana šēpēt bēliya ŠamašORŠapšuORŠimige-ya sebîšu sebʾettān amqut lū īde šarru bēliya inūma nukurtu Aziru itya u ṣabat 12 amīlīya u šakan ipṭira berinu 50 kaspī u amīlū ša ušširtī ana Ṣumura ṣabbat ina Wahliya eleppāt amīlī Ṣurri Beruta Ṣiduna gabbu ina māt Amurri šalmū šunu anākumi nukurtu u annû inanna nukurtu Yapa-BaʿluORHaddu itti Aziri ana yâši u allû ṣabat eleppiya u allû kīnannama yītellû ina libbi ayyabba aššum ṣabāt eleppātiya u yamlik šarru ana ālišu u ardišu u amīlū hupšīya paṭāramma tubaʾʾûna šumma lā tileʾʾû laqaya ištu qāt nakriya u terranni awāta u īde ipša ša īpušu anumma kīma ištapru ana kâta eli Ṣumura anumma ittilik u ahtani ṣābī ana naṣāriši u anumma ītizibši kali ṣābī maṣṣartu u x-ru anumma x mār šipriya ušširtīšu u aštanni māni ūmī uwašširušu u lā yileʾʾû irēba ana Ṣumura ṣabtū kali harrānāti ana šâšu ana nukurti ša eliya u eli Ṣumura šūt idaggal 2 arhi ašib ittiya eli ša manni yūpašu kīamma arad kittika eli arādika šumma lā tileʾʾû laqā ardika u uššira ṣābī piṭṭāti tilqeni damiq ittaka ayyābū šarri nukurtu itya u amīlū hazannūšu ša yimalliku ana šâšunu kīnannama mariṣ magal ana yâši allû Aman-mašša šanû šālšu šumma lā māt Alašiya ušširtīšu ana muhhika milik ana arad kittika pānānu ištu māt Yarimmuta tuballiṭūna amīlī hupšīya u annû annû lā yaddinušunu Yapa-BaʿluORHaddu alāka ana mīni qālāta amīlī maṣṣarta šarru yuwašširuna ana naṣāri arad kittika x-ha x ayyābī šarri u tidaggalūna hazanna ša yurraduka ina kitti šanītam milik ana yâši mīya irammu u amutta allû Yapa-BaʿluORHaddu itti Aziri
