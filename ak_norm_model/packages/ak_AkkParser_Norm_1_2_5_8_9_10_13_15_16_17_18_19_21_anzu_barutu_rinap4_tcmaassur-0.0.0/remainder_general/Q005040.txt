cmawro/cmawr2/Q005040
 šumma amēlu ubān lemutti arkīšu tarṣat īn lemutti irteneddīšu x x uqnû x algamešu imḫur-līm x ina maški tašappi ina kišādīšu tašakkan-ma ubān damiqti arkīšu ittarraṣ ilu šarru kabtu u rubû ippallasūšu-ma dīnšu u purussûšu ana damiqte ušteššerū  šumma amēlu bēl amātīšu zīra zikurudâ dibalâ kadabbedâ u upīšī lemnūti isḫuršum-ma itti šarri kabti u rubê šuzzur murṣu dīḫu diliptu x x x lemnūti šupšurim-ma x x x x x x x ina kišādīšu x ul iṭeḫḫûšu x  šumma amēlu ginâ šūdur urra u mūša inanziq ṣīssu sadrat išdiḫšu paris karṣīšu ikkalū dibbīšu idabbubū ubān lemutti arkīšu tarṣat ina ēkallīšu izzazzu lā maḫrāšu šunātūšu pardā ina šunātīšu mītūti ītanammar ḫīpi libbi šakinšu šibsāt ili u ištari elīšu bašâ ilu u ištaru ittīšu zenû itti bārî šāʾili dīnšu lā iššer kišpī epšūšu itti ili u ištari šuzzur ana ili u ištari teslīssu leqê maštakal dadānu sīkti taskarinni ina maški tašappi ina kišādīšu tašakkan-ma urra u mūša niziqtu ul iṭeḫḫēšu išdiḫa irašši ēdiš adi šinîšu arḫiš immar ubān damiqti arkīšu ittarraṣ ina ēkallīšu immangar šunātūšu lemnētu idātu ittātu aḫâtu idammiqā ina salīm ili u ištari innešer itti bārî u šāʾili dīnšu ušteššer kišpī ruḫê rusû upšāšû lemnūtu ul iṭeḫḫûšu 
