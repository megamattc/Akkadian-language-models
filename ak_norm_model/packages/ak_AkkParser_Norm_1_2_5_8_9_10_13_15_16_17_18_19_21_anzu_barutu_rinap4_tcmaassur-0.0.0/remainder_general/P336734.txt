atae/ctn6/P336734
ana Nabu āšib Ezida ša qereb Kalha bēli rabê bēlīšu   Nabu-sagib mār Ahhe-damqu ana {1}lul-x-x ana Palhu-ušezib gimru 2 marʾē ša Issi-Urkittu-libbi urdānīšu x x u bēt 7 imār eqli ina Ṣabat-lukun ṭēhi hūli ša ana Ṣabat-lukun illakūni ṭēhi hūli ša ana Kapar-šukkalli illakūni ṭēhi eqli ša Adumu Ṣidunaya ṭēhi eqli ša Baʾal-haluṣu rab hanšê ana balāṭ napšāti ša Sin-šarru-iškun šar Mat-Aššur bēlīšu u balāṭ napšāti ša issi ēkallīšu ana Nabu bēlīšu ikrubma iqēš mannu ša ina urkiš ina matēma izaqqupāni iparrakūni lū rubû urkīu lū šaknušu lū qurubšu lū mammannušu lū bēl ilkīšu lū bēl azannīšu lū marʾēšu lū mār marʾēšu lū ahhēšu lū mār ahhēšu išalliṭūma ina muhhīšu balāt Nabu ilku x x x immessūma ina danāni issu pān Nabu ekkimūšu Nabu āšib Ezida ina kakki dannu ina qāt šarri limnūšu Tašmetu hīrat Nabu ina mahar Nabu hāʾirīša lemuttašu liqbi Šamaš dayāna šamê u erṣeti niṭil īnīšu limhuršūma ina eṭūti ittanallaka Mar-biti šukkalli rabiu ša Nabu šumšu zāršu ina māti luhalliq ša pî tuppi annīe išmû {1}x x x x x ša-rēš-šarri {1}x x x x x hazanna Kalha {1}x x x x x qēpu Bet-Nabu Bet-Inurta DN-šarru-uṣur sangê Nabu Tabni-Issar rab midil Indabi rab ēkalli Harṣu rab ēkalli Gallul lahhinni Inurta Nani lahhinni Nabu Nabu-ahu-iddina ša-gaṣṣātēšu Abdi tankāru Inurta-eriba tankāru Tašriti ūm 25.KAM₂ limmu Bel-iqbi šakin māt Tušhan Urdu nuhatim Bet-Nabu Nabu-kuṣuranni tupšarru Šumu-ken rab kiṣir ša bēt issi ēkalli Aššur-matu-taqqin rab kiṣir ša-pān-ēkalli ša issi ēkalli
