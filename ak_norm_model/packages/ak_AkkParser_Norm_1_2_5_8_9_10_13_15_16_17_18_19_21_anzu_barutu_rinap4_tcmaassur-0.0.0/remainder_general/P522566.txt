atae/marqasu/P522566
kunuk Dadi-nuri pāhiti kunuk Nergal-iddina tašlīšu kunuk Nabu-nammir ṭupšarru bēl kirie tadāni   kiriu zaqpu ša tillit x Šurši ṭēhi kirie ša Dadi-suri ṭēhi kirie ša Kisasame uppišma La-qepi issu pān Dadi-nuri Nergal-iddina issu pān Nabu-nammir ina libbi x manā ṣarpi izzirip issiqi kaspu gammur tadin kiriu šuāte zarip laqi tuāru dēnu dabābu laššu mannu ša ina urkiš ina matēma lū amēlē annūte lū marʾēšunu lū ṣābāni bēl-ilki ša issi La-qepi issi marʾē dēnu dabābu ubtaʾʾūni 10 manā ṣarpu iddan šību Gudiapa šaknu šību Sarma rab-karāni šību Šarmu rab-hamšā šību x-x-x rab-hamšā šību Irnani Ilu-gurli šību Mannu-ki-Ninua šību Bur-naṭaru Arahsamna UD-09-KAM limmu Ṭab-šar-Sin šakin māt Raṣappa
