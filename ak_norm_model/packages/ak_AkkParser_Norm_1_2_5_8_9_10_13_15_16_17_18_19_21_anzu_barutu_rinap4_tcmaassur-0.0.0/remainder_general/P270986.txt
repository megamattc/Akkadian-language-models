aemw/amarna/P270986
Rib-Addi ištapar ana šarri šar mātāti šarri bēlišu ilišu ana šēpēt bēliya 7 u 7 amqut ana mīni lā yišme bēlī awâte ardišu yīde bēlī inūma yānummi lemna ina awâte ardišu ul iqbû awāta šārūta mimma ana šarri bēliya awâte idaggal u awâte damiq šarru bēlī qabītī ana šarri bēliya ušširammi ṣābī piṭṭāti u tilqe ʿAbdi-Ašrata mīyami yimallik izizza ina pāni ṣābī piṭṭāt šarri bēliya šanītam tiqbûna šārūtu awâte šārūte ana šarri bēliya x ṣābī piṭṭāti x-at x   šanītam x nāʾaru x šakin eli x u allû x u allî āl x nāʾari šūt yīde šarri u yānu amīla šanâ u mê mê inaššâššunuma šūt yuballaṭšunu inūma ikkašiš anāku habirū nukurtu ina yâši u šūt yuballaṭšunu u limlik šarru aradšu liššira šarru rābiṣašu limallik ina ašri šūt lāmi yištahiṭ pānānumma ina imērī yiqbi šarru ana nadāni ana arad kittišu u anumma inanna yānu mimma ana šuwāti x-ši ina našûni ana x x LU x
