aemw/amarna/P271206
Rib-Addi iqbi ana šarri mātāti ana šēpēt bēliya šarri sebîšu u sebʾettān amqut ištu dārīti amur Gubla āl kitti ša bēliya ŠamašORŠapšuORŠimige mātāti u amur anāku gištappu ša šēpī šarri bēliya anāku u arad kittišu anumma Ṣumur nukrātu magal dannā eliši u eliya dannat u anumma inanna šihṭat Ṣumur adi abulliši šahāṭši ileʾʾû u ṣabātši lā ileʾʾû šanītam ana mīni yištapru Rib-Addi kīnannama ṭuppa ana ēkalli manga ištu ahhīšu eli Ṣumur amur anāku nukurtu eliya 5 šanāti u kīnanna ištapru ana bēliya amur anāku ul kīma Yapah-BaʿluORHaddu u ul kīma Zimredda gabbi ahhī paṭrū eliya nukurtu eli Ṣumur u anumma inanna mīt rābiṣši u anumma anāku inanna marṣāku u ibaššâtī ina Ṣumur u gabbi amīlīši innabtū u luwaššira bēlī rābiṣa u ṣābī ittišu kīma arhiš u liṣṣurši u anāku lā iṣṣurši inammušmi birišunī ša eliši u kī iqabbû šarru ana mīni ištapru Rib-Addi ṭuppa ana mahar bēlišu eli lumni ša pānānum inneppuš u anumma inanna lā inneppušu kišūma inanna ana yâši šanītam litriṣ ana pāni bēliya u luwaššira Yanhama ina rābiṣiši Yanhama muṣallil šarri bēliya išemme ištu pî amīlūtu amīlu emqu šūt u gabbi amīlī iraʾʾamūšu šanītam litriṣ ana bēliya u luwaššira 20 tāpal ša damqu sisû ana ardišu mādū amīlū ittiya aššumma alākiya ana nukrāt šarri bēliya šanītam gabbi ālāniya ša iqabbi ana pāni bēliya īde bēlī šumma tārū ina ūmi paṭar ṣābī karāši harrānu bēliya nakrū gabbu  
