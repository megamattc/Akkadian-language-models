atae/marqasu/P522562
kunuk Nabu-bel-šumati kunuk Nabu-šallim-ahhe gimru 02 amēlē bēl amēli tadāni   Ah-imme aškāpu urdušunu uppišma La-qepi issu pān amēlē annūte ina libbi 30 šiqil ṣarpi izzirip issiqi kaspu gammur tadin amēlu šuātu zarip laqi tuāru dēnu dabābu laššu mannu ša ina urkiš ina matīma lū amēlē annūti lū marʾēšunu lū bēl-ilkišunu lū pāhussunu lū ṣābāni bēl-ilkišunu ša dēnu dabābu issu La-qepu marʾēšu mār marʾēšu ubtaʾʾūni 10 manā ṣarpu 02 manā hurāṣi ina burki Nergal āšib Marqasu išakkan kaspu ešrāte ina bēlīšu utâr ina dēnīšu idabbub lā ilaqqe šību Bel-Harran-isseʾa šību Nabu-nammir šību Eṣidaya šību Hambi šību Seʾ-mabaʾ šību Abni šību Adad-aplu-iddina šību Gutiapa šību Dašanu šību Bur-naṭaru šību Mugalli Elulu UD-28-KAM₂ limmu Šamaš-kašid-ayyabi šību Nabu-nadin-šumi ṭupšarru
