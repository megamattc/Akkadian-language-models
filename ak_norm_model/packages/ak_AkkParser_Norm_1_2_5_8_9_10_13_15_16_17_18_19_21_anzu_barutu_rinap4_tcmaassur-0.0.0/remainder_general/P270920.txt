aemw/amarna/P270920
ana šarri rabî bēliya iliya ŠamašORŠapšuORŠimige-ya umma Aziri ardikama sebîšu u sebîšu ana šēpēt bēliya iliya ŠamašORŠapšuORŠimige-ya amqut  bēliya anāku aradka u ina kašādiya ana pāni šarri bēliya u aqtabi gabbi amâteya ana pāni bēliya bēlīmi ana amīlī sarrūti ša ikkalūni karṣiya ana pāni šarri bēliya lā tešemme anākumi aradka adi dārīti  u aššum Hanʾi šarru bēliya iqtabi bēliya ina Tunip ašbāku u lā īde inūma kašid ina matimê išemme u ētelli ina arkîšu u lā akaššadšu u likšud Hanʾi ina šulmi u lišʾalšu šarru bēliya kīmê ūtanabbalšu ahhūya u Bet-ili izzazzūni ana pānišu alpī enzāti u iṣṣūrī akalšu šikarīšu iddinnūni  sisî imērī attadin ana harrānišu u šarru bēliya amâteya lišme ina alākiya ana muhhi šarri bēliya Hanʾi illak ana pāniya uttanabbalni kīma ummi kīma abi u inanna iqabbi bēliya ištumi pāni Hanʾi tirtaqimi ilānuka u ŠamašORŠapšuORŠimige lū īdûni šumma lā ina Tunip ašbāku  šanītam aššum banāʾišu ša Ṣumur šarru bēliya iqtabi šarrān māt Nuhašše nakrū ittiya u ālāniya ileqqûni ina pî Hatip u lā ubanniši inanna ina hamuttiš ubanniše  u bēliya lū īde inūma mišilšunu ša unūtē ša iddin šarru bēliya Hatip ileqqe u hurāṣa u kaspa ša šarru bēliya iddinanni gabba ileqqe Hatip u bēliya lū īde  šanītam appūnama šarru bēliya iqbi ammīnimmi tūtanabbal mār šipri šar māt Hatte u mār šipriya lā tūtanabbal u annû māt bēliya u šarru bēliya iškunanni ina hazannūti  lillikam mār šipri bēliya u gabbi ša aqtabi ana pāni bēliya luddin balāṭ napšāti eleppāti šamnī kakkī u iṣṣī liddin
