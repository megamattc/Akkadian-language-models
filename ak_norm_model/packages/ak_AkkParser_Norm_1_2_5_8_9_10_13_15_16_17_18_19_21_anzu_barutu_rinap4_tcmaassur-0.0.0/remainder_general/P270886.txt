aemw/amarna/P270886
ana šarri bēliya ŠamašORŠapšuORŠimige qibima umma Rib-Addi ardikama ana šēpēt bēliya ŠamašORŠapšuORŠimige sebîšu sebʾettān amqut Beltu-ša-Gubla tiddin dunna ana šarri bēliya anumma kīamma aštapparu ana ēkalli dannat magal nukurtu ša eliya u yaddina šarru amīlī maṣṣarta ana ardišu šanītam dīnu ana yâši uššira rābiṣa yišme awâteya u yaddina kittiya ina qātiya u šumma appūnama yilqe šarru mimmîya ištu hazannūti ana šâšu šanītam nukurtu dannat ana yâši u balāṭa ana amīlī hupšī yānu u allûmi paṭāri ana mahar mārī ʿAbdi-Aširta ū ana Ṣiduna ū Beruta allûmi mārū ʿAbdi-Aširta nukurtu ana šarri u Ṣiduna u Beruta ul ana šarri uššira rābiṣa yilqâššunu ul ītezib ālī u ipaṭṭara ana muhhika allû paṭārimma amīlū hupšī u ṣabtū habirū āla amur anāku pānūyama ana arād šarri kīma parṣi ša abbūtiya u yuwaššira šarru ṣābī piṭṭātišu u yušapših mātšu ana hazannūtu ālāni ana šâšunu u pašhū u lā tišpurūna ana šarri eliyama u eli Yanhami nukurtu amur pānānu rābiṣū ša Ṣumura tuparrišū berinu u annû lā yišmû hazannu ana šâšu yānu arda kīma Yanhami ana šarri arad kitti
