saao/saa10/P313554
ana mār šarri bēlīya urdaka Tabni lū šulmu ana mār šarri bēlīya Nabu Marduk ana mār šarri bēlīya likrubu issu ṣehērīšu adi rūbēšu abūwa rēš abīšu ša mār šarri uktēli x x x x ina pānīšu ittitīzi x x ša quppīšu issi šarri bēlīšu x x x+x ūme ša lamānu issi šarri bēlīšu ētamar šarru bēlinni x x x x x x deʾiqtu x+x x x x x x argamannu ussabbissu x x x ana rab bārûti iptiqissu šarru bēlī ina libbi urdāni x+x x x x x paršamūte ša ēkalli x x x x x qi a x+x x+x-bi-ia x x x x x x x x x x x x qāt x x x x x x x x x x adi šikni x x x x x x x x ša šarri bēlīya x x x x x x x ammar iqbûni x x x x x x ana qātīšu Šamaš ussāhiz x x x x mā urdī ina dātūwa is-sa-ra-x x x x anāku ana urdīya ṭābtu lēpuš mā issēt abutu ša ṭābtīya šî rēdûtu ša ummânūti lapqidaššu šanītu ṭābte adi ina Mat-Aššur šūtūni lū qurbanni issēniš mā kīma ṭābtuš lā ēpuš mā ina pān ilāni mahêre ṭābtu ētapšaššu u ana ayāši ina libbi ṭābti ša abīya ana mār šarri bēlīya ittannanni u mār šarri bēlī riksu irtakas rēhāte ša mār šarri bēlīya ātakal ūmâ mīnu hīṭāya ina pān mār šarri bēlīya issēn bārî ekkal anāku ibaššî issu bēt x x+x iklûni libbī iṭṭīab adanniš ūmâ annurig mār šarri bēlī urtaddi ana issēn bārî argamannu ussabbiš iyû mār šarri bēlī libbī iktaspa urdāni ša šarri ša mār šarri urdāni ša bēt abīya akê lušappil mā ammî mīnu ṭābtušu nuk mār šarri ana ayāši lušabki mīnu hīṭakunu x x x māti šanīti šû kabdi anāku unzarhu ša šarri ša mār šarri la x a sa ina libbi eṭūte karrāk x x x x-u-te ša mār šarri ukabbidūšūni x x x x+x ulâ qanni maṣṣarti x x x x maṣṣarti šû urdu ša mār šarri anāku abūwa šû išdi x x x x+x šarrūte šû x x x x annīte x etkanni x x x x ni ma x x x x x x x x x x x x x x x x x x x x x x x hu x+x x x x x x x x x x ka x+x x x x x x u ṭuppāni ahûti x x x x x memmēni šunšunu x x x+x x x Aplaya u Naṣiru ina qātīšunnūma uktīlu anāku issu qāt abīya assamda ūmâ mār šarri uradšu liltuk x x+x bārûte ṭuppāni šaṭāru ša uʾilti x x ahūla anāku mār šarri bēlī kî ša ilaʾʾûni uradšu lēpuš atâ mār šarri bēlī libbī akê iksup abūwa šuplu libbi iṣṣabta x x x in-nu-x x x x x x
