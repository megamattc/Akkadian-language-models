saao/saa10/P313484
ana šarri bēlīya urdaka Adad-šumu-uṣur lū šulmu ana šarri bēlīya Nabu Marduk ana šarri bēlīya likrubu ša šarru bēlī išpuranni mā libbī mariṣ adanniš ša ina ṣeherīya annīe libbī išpilūni akê nēpuš lū ša paṭāri šî mišil mātīka lū taddin lū tapṭurašši mīnu nēpuš šarru bēlī dullu ša ana epāše lā illukūni šû u ša šarru bēlī iqbûni ina muhhi marʾē bēlēka mā išātu dannatu ša manni takkalanni anākūma ina Simanni ana šarri bēlīya assapra nuk libbaka ṣabta qablēka rukus lā ina bazūšānūwa ana šarri bēlīya ašpura Bel Nabu ana šarri bēlīya luballiṭu attamma abūšunu atta qanni x+x x turabbaššunu libbi x x x x x x x x x Ninua x x x x bēt rēdûte x x x x x x x-bi x x x x x x x x-a lā ik-x+x x x x x+x di x x x x x x an x dunqu lumnu x x x bēlīya asseme attalka
