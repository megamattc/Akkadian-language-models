saao/saa10/P334219
ana šarri bēlīya urdaka Mar-Issar lū šulmu ana šarri bēlīya Nabu u Marduk ana šarri bēlīya likrubu ūmē arkūte ṭūb šīri u hūd libbi ilāni rabiūti ana šarri bēlīya lišruku pāhutu ša Dur-Šarrukku ina pānīti kunukkēya iptete 10 manê ṣarpi 01-lim 04-me immerē 15 alpāni ša Šimaluʾa u Humhum ittiši ana x x x x ša issēšu ittidin x x x x x anāku x x x x x x x x kunukkēya x x x x x x x x x x x x x x x x x x x x x x x x x pāhāti ša pānātuššu memmēni issu bēt ilāni lā iššiʾu ūmâ šû issīʾat bēt nakkamti ša ili u šarri bēlīya iptete ṣarpu ittiši kīma šakin māti pāhutu ša Ninua u Arbail ṣarpu issu bēt ilāni ittaṣṣu šû lišši nakkantu ša ili u šarri bēlīya šî atâ ubaddudu šarru bēlī ša-qurbūtu taklu lišpura lišʾal luṣṣīṣi amēlu ša ana pāhiti ušadbibūni šipṭu ina libbīšu liškunu lūdiʾu ligruru ulâ makkūri ša ēkurrāte gabbu pāhāti upaṭṭuru šarru bēlī lū ūdi
