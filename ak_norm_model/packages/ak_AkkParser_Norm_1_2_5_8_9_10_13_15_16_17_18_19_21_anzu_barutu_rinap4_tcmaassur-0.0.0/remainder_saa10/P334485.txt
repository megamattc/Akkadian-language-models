saao/saa10/P334485
ana šarri bēlīya urdaka Balasi lū šulmu ana šarri bēlīya Nabu Marduk ana šarri bēlīya likrubu ina muhhi ša šarru išpuranni mā memmēni ibašši ina šamê tātamāra anāku ēnīya šakna muk mannu memmēni lā āmur ana šarri lā ašpur lā išqūma lā āmur ina muhhi maṣṣarti ša Šamaš ša šarru bēlī išpuranni urhu maṣṣartu ša Šamaš šû šinīšu maṣṣartušu ūm 28-KAM₂ ša Arahsamni ūm 28-KAM₂ ša Kislimi ninaṣṣar kî hannīe maṣṣartu ša Šamaš 02 urhāni ninaṣṣar ina muhhi attalî Šamaš ša šarru iqbûni attalû lā iškun ūm 29-KAM₂ tūra ammar ašappāra šarru bēlī ittiši urtammanni ina hīp-libbi ṭēme ina muhhīya laššu
