saao/saa10/P334300
annīu rēhti dabābi ša egerti pānitti šarrūtu ša šarri bēlīya kīma mê u šamnī eli nišē mātāti kališina liṭbi rēʾûssina šarru bēlī lēpuš ana dūri dāri anāku kalbu kārib šarri bēlīšu annūti ikribī ana šarri bēlīya aktarba ilāni ša šumšunu azkūru lihhuru lišmiu ana šarri bēlīya ikribī annūti adu liʾmīšu liṣṣipu ana šarri bēlīya liddinu u anāku kārib šarri bēlīya ina pān šarri bēlīya lazzizma ina gummurti libbīya ina ahīya laplah kīma ahīya ētanha ina kiṣir ammātīya emūqīya lugammir mannu bēl ṭābti lā irâm ina zamāri ša Mat-Akkadi mā aššu pîka ṭābi rēʾûwa gabbu ummâni upaqqūka
