saao/saa10/P334164
ana ikkāri bēlīya urdaka Nabu-zeru-lešir lū šulmu ana bēlīya Nabu u Marduk ana bēlīya šanāti maʾdāte likrubu ittāti lū ša šamê lū ša kaqqiri lū ša Šumma-izbi ammar šināni assaṭar ina battatāya mahar Šamaš ussadbibšunu ina karāni šaqiu ina mê ramku ina šamnī paššu iṣṣūrāti ammūte ussabšil ussākilšunu šar pūhi ša Mat-Akkadi ittāti ittahranni issisi mā mīnu ittu laptu ina libbīšu šar pūhi tušēšiba u idabbub mā ina pān ikkāri qībi mā ina bādi ša ūm x-KAM₂ mā karānu nissiti ṭaʾtāti Ṣallaya ana Nabu-uṣalli urdīšu ittidin ina libbi ina muhhi Nikkal-iddina ina muhhi Šamaš-ibni ina muhhi Naʾdi-Marduk issaʾal mā ina muhhi šabalkute ša māti iddubub mā bēt dūrāni ina battatāya ṣabbita mā naṣru šû ina pān ikkāri lū lā izzaz mā ana Nabu-uṣalli urdīšu lišʾulu mā šû gabbu idabbub
