saao/saa10/P333984
ana šarri bēlīni urdānīka Issar-šumu-ereš Adad-šumu-uṣur Marduk-šakin-šumi lū šulmu ana šarri bēlīni Nabu u Marduk ana šarri bēlīni likrubu ūm 18-KAM₂ Bel adi ilāni ša issēšu ina Labbanat šulmu adanniš Bel-eriba Nergal-šallim urdāni ša bēt mār šarri ša qāt pāhiti ša Šamaš-naṣir ina muhhi sissê danni ša tallultu ša Kusi tallulūni ana erab āli ana Labbanat izzazzūni Nergal-šallim šēpē ša Bel-eriba iṣṣabat ina muhhi sissê ussarkibšu ētamru iṣṣabtuniššu ussanniqūšu mā Bel Zarpanitu issaprūni mā Babili ina muhhi ašli hubtu ša Kurigalzi {1}x+x x+x tašlīšu ša x x.GAL idabbub mā anāku ūda parriṣūti šunu ina Dur-Kurigalzi uqaʾʾû mīnu ša šarru iqabbûni
