saao/saa10/P336679
ana šarri bēlīni urdānīka Balasi Bammaya lū šulmu ana šarri bēlīni Nabu Marduk ana šarri bēlīni likrubu ūm 14-KAM₂ Sin u Šamaš issi ahāmiš ittamru kî udīni egertu ša šarri bēlīni lā nemmarūni maṣṣartu nittaṣar x+x x x+x nissaṭar ana x x x nittidin lā i-x+x x har pî x x x x nuṣṣabbit annurig tāmartu ša Ṭebeti ninaṣṣar ana šarri bēlīni nišappāra ūm 19-KAM₂ ša Kislimi ša-qurbūti egertu naṣa 1 Zappu iṣrurma ana pān Dilbat ittaziz ina šērti ni-x āla ilammīma bibbu Zappu Ṣalbatanu mupassiru nissaṭar nugdammir issurri dabābu ša šarri bēlīni ibašši rēhu ṭuppu šaniu niṭappi nišakkan mīnu ša šarru bēlni išapparannāšīni
