saao/saa10/P334829
ana šarri bēlīya urdaka Urdu-Gula lū šulmu ana šarri bēlīya adanniš Marduk Zarpanitu Nabu Tašmetu Issar ša Ninua Issar ša Arbail Inurta Gula Nergal Laṣ ana šarri bēlīya kēnu adanniš adanniš likrubu ūmāti arkāti šanāti dārāti ana šarri bēlīya ana širikti lišruku ilāni rabiūti ša šamê kaqqiri liktarrabu šarrūtka nadīn zībīka ellūti lirāmu lihšuhu sangûtka kibis šēpēka liṣṣuru lištēširu hūlka nakrūtīka liskipu lišamqitu ayābīka gārêka liṭarridu lilqutu biššašun rāʾiūtka kīma ūlu u šamni muhhi naphar kiššat nišē liṭibbu išdi kussie šarrūtīka kīma šipik šadî lišaršidu ana ūme ṣâti Šamaš nūr šamê u kaqqiri ana dēn kettīka littaškāna uznāšu šarru bēlī ana dēni ša urdīšu liqūla dibbī gabbu šarru lēmur issu rēši ina libbi abīšu ša šarri amēlu lapnu mār lapni kalbu mītu saklu u sukkuku anāku issu libbi kiqilliti intathanni nāmurātēšu amahharšu issi ṣābāni danqūti šumī izzakkar rēhāti maʾdāti akkal ina birīt ibašši kūdunu o alpu ittanna u šattīya ṣarpu 01 manê 02 manê akaššad ūmāti ša mār šarri bēlīya issi āšipīšu rēhāti amahhar ina libbi aptāte attitiz maṣṣartu attaṣar ūmu ammar ina pānīšu azzizūni ikkibēšu attaṣar ina bēt ša-rēši u ša-ziqni ša lā pîšu lā ērub ākil ukalāti ša nēši attadgil ilka ussallima ūmâ šarru bēlī ina dāt abīšu urtaddi šumu danqu uktaʾʾin u anāku lā ina pitti epšētīya epšāk kî lā ina pānittimma agduṣṣuṣ napšāti assakan šumu lā deʾiq lihšu u šeṣṣû ša abiti izzīʾar ikkibi ša šarri bēlīya attaṣar bēlē ṭābti lā aṣbāta dibbī x x x+x-u₂-tu assaddad mazzassu nubattu x+x x x x u₂ kanāšu kadāru u puluhtu ša ēkalli urdāni ša-ziqni u ša-rēšāni ussammid mīnu ina libbi ahzāku šummu illāka ummâni dannūti u šaniūti kūdinī inaššiu ayāši issēn imāru liddinūni issēniš ina Ṭebeti alpāni uzzaʾuzzu anākūma issēn alpu lu x x+x ina libbi urhi šinīšu šalāšīšu x x 03 04 ana x+x x iddunu x+x x x šamallû ša āšipi šanî x+x x iṣabbat u x yābilu x x x x x ekkal u anākūma mīnu anašši ulâ dullu ana mīni eppaš x x x x x x x-ṭu-u₂ ša šarri lā adaggal lā x x x+x-pi x x x x x ūmu u mūšu ina pān gabʾi ša nēši šarru uṣalla x x x x x x x x x x x+x-ni ina libbi ukalāti lā sammūni x x x x x x x x x+x libbi birti mihrīya x+x x x x x x x x x x x x x x x x+x x+x x x x+x+x x x x x x x x x x x x x x x x x x x x x x x x x x x x x x x x x x x x x x x x x x kar x x x x x+x da x x x x x x x x x x x x x u birti ahhēya issēniš x+x x x x x x x x x kal mašaqīt asûti napšalāti x x x x x x x x x+x x x x x x x agurrāti lā kî annīe ina x+x x x x x x x+x-du-u₂-ti egertu ina qāt Šarru-nuri ša-rēši ana šarri bēlīya assapra u muruṣ libbīya uktammera ana šarri bēlīya ašpura x x nubattu lā bēdat egertu šarru ana urdīšu issapra mā lā ūda kî akī annî šamruṣākāni mā anāku x x x x-ad ātabakka abutu ša šarri bēlīya kî šadê šapšuqat egertu issi kussie ša Nabu ina libbi tukulti assakanši kî māri ēdi attaṣarši issu maṣi sinqīya paṭrūni šarru bēlī adanniš libbašu lū ṭābšu uradšu lū ihsusa mā ina dagālīya lihhura kišādī abutu šî šanītu mā ša issi kutallīšu mahiṣūni pûšu lidbub u ša ina pîšu mahiṣūni ina libbi mīni lidbub annurig šittā šanāti issu mar 02 umāmēya mētūni šalāšīšu ana Arbail mala ana Libbi-ali ina šēpēya attalak mannu rāʾimānī qātī iṣbat u lū ina pān šarri bēlīya ušēribanni atâ ina libbi Ekallati rēš āšipi šarru išši u anāku hūlu ša mudābiri aṣṣabat issu pān ša nišē išaʾʾulunnīni o mā atâ ina šēpēka tallāka nišē bētī ettequ dannūti ina kussiāti šaniūti ina saparrāti ṣehrūti ina libbi kūdinī anāku ina šēpēya i-SAK-KUL šarru iqabbi mā mār māti šû šarru lišʾal abūwa 06 imārī eqli issi Nabu-zeru-lešir ahīšu ibtatqa anāku u ahūwa amēlu 03 imārī nittiši u 02 nupšāti issēniš ina ṣil šarri bēlīya nupšāti 05 06 aqṭunu ina Bet-Kidmurri ētarab qarētu ētapaš issī šî taddalhanni 05 šanāti lā muʾātu lā balāṭu u marʾāya laššu 03 issāti šattu annītu ittuqtanni u ikkāru laššu bētu epinnu eqlu laššu Anu Enlil u Ea ša ina kaqqidi ša šarri bēlīya kunnūni šummu ammar mašennu ammar igrī ša kāṣiri maṣṣākūni tēnû ša guzippīya ibaššûni u šiqlī maṭṭi ana 06 manê ṣarpi kaqqidi lā habbulākūni u ina šanātīya mā ana šībūti takšuda tukultaka lū mannu ina pān x lā mahrāk elli ana ēkalli lā tarṣāk raggimu assaʾal danqu lā āmur mahhur u diglu untaṭṭi ša šarri bēlīya amārka deʾiq nashurka mašrû libbu x x ša šarri lēṭīb lišpuranni ammar 02 umāmē x x x x x-ke-e u tēnê ša guzippī u naṣāri x x x x x-da-ta ana mār-šarrūti ša šarri bēlīya x x šarru bēlī issu libbi ṣehērīšu uddanni muk lā x+x x x x x x x x x x x x x-ni-ba-ša₂ x e x+x x x x x x x x x hubtumma x x x x x+x-man-ni issi manni šarru ušanmar x x x x x x x-u₂ mannu lēmur EN x x x x-MEŠ-šu₂ liṣbat x x x+x lā i-ma-at-x x x
