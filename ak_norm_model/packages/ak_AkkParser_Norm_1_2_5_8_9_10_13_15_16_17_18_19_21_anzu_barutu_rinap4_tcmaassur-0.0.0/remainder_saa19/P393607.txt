saao/saa19/P393607
ana šarri bēlīya urdaka Ululayu lū šulmu ana šarri bēlīya adanniš šulmu ana Mat-Aššur šulmu ana ēkurrāti šulmu ana bīrāti ša šarri gabbu libbu ša šarri bēlīya adanniš lū ṭāb ṣīrāni Kummuhaya Gargarmesaya Marqasaya Samʾalaya Sidudaya Maʾabaya ittalkūni ša lā pîya Turbisiba Guzana ētatqūni assapar ina Kubanaše o iktalʾūšunu mā x x x x x+x x ana x x x x x+x x+x x x ana {LU₂}x x x+x assaparra ṣīrāni lū lā ettiqu urtammeu ētabrūni ūmâ ina Kubanaše šunu ṣīru šanû ša Kummuhaya egirāti ina qātīšu issuhur assapar dibbīšunu issaprūni egirāti x x x x+x x kīma naṣūni ana šarri bēlīya ušebbāla kīma šarri unammaša lišparūni lallika šarru bēlī lāmur nāpassī o ša šarri bēlīya o lašme
