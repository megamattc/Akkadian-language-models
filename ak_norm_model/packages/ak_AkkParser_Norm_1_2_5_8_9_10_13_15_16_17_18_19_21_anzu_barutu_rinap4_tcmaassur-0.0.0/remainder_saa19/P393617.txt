saao/saa19/P393617
ana šarri bēlīya urdaka Šamaš-ahu-iddina rab ša-rēši bēlīya ina Rable usseribāni birti ēnātīya ina muhhi maṣṣarti ša Rable untaddid mā mešli aṣappi ina Rable lērub mā mešlumma ina Qidisi lērub Aini-il ittalak turtānu ittahar mār šipri ša {1}{d}x x x x egertu ša turtāni ina muhhīya issu Rable x x x-a-ni naṣa mā x x x x x x u₂-x x x x ana mešli ṣābāni mê šamnī ibašši ana mešlimma laššu šumma šarru bēlī iqabbi mā ša ramenīšunu lilqiu lēkulu lilqiu lēkulu šarru bēlī lū ūda šarru bēlī ūda ālāni ša aṣappu ina libbi ušēribūni qabassi mudābiri šunu šumma ana maṣṣarti ša aṣappi mannu lizziz šumma ana maṣṣarti ina pānīya mannu lizziz maṣṣartu ša Rable uššurat šarru bēlī lū ūda šumma šarru bēlī iqabbi urdāni ša šarri luramme anāku ina mugirrīya maṣṣartu ša šarru ipqidannīni laṣṣur
