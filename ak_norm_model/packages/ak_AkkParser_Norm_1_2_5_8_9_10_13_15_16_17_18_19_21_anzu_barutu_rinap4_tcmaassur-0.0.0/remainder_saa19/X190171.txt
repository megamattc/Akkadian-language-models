saao/saa19/X190171
ana šarri bēlīya urdaka Bel-duri Ilu-mušezib āpiu ša Bel-emuranni šarru ina Hatarikka ussēšibšu akī šarru ētiqūni Kubaba-ereš ša kalzīšu ša kalzi nišēšu šūtu ussahliqu lišʾulu o amēlu lusahhirūni akī mūtānu annākāni Ilu-biʾdi rab kiṣir šû ša qātēya ana sissû iddūka sissû ina kūmuššu anāku ussalimme mā ṣarpu addanakka Ilu-biʾdi mētu issušu hurdu marʾu qallu tātahaz ina nuhatimmī amēlu issīya iddūla akī šarru ētiqūni ša kalzi ittalkūni amēlu ussahliqu Tuqunu šumšu ana Kimumaya u ana ša kalzi šarru bēlī lišʾāla šummu lā urdu šūtūni Nabu-šezib ṭupšarru ina pān Aššur-ereš šarru bēlī lušēbilšu
