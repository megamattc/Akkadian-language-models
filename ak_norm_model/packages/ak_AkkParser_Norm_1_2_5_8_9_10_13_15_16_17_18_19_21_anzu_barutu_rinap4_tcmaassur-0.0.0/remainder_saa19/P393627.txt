saao/saa19/P393627
ana šarri bēlīya urdaka Duri-Aššur šuh dullu ša šarru bēlī išpuranni dūru gammur nāṭu ša šarri abi ētapšu ēṣē nāri mahīṣi šibirni qīru paššu 28 māhirī šaknu dassu ša abulli šaknat uppu sikkūru epšu bībī ša kisallu kupru kapru x x x+x ša darīki šaknat rēhtu ša bēt napṭarte raṣip gammur ṣallulu bēt qātī ša x x araṣṣip ugammar ebirtu x x x x x x kupru akappar bēt qātī ana ša-bīrte raṣpa gammura ūrāte isirru bisannāte išakkunu tarbāṣāte ikassiru yarhu ša gīdāni damqu addanniš ša bētāni mê ša appār ša Diglat ṭāb šarru bēlī illak emmar bābu x ēṣē taqmi harbī šugurrī qīru hamartu būlu ana maṣṣarti ušerrab ašakkan ṣābāni ša bīrte lillikūnu lērubu kurummāti mannu imattāha issurri šarru bēlī lišpura ša-bēt-kūdin ša šarri ṣābāni ētamar x-me-62 ṣābāni issu libbi Raṣappi {URU}x x Arzuhinu ša šaknūti ša Guzana ša Arrapha ša rab šāqê ṣābānišunu o ana rēṣūtīya ušallak
