saao/saa19/P393635
ana šarri bēlīya urdaka Aššur-šallimanni lū šulmu ana šarri bēlīya ūm 26-KAM₂ niptuhur ina pān turtāni nittetēzi ṭēmu ahāʾiš nissakan ina libbi abullāti niqṭirib dēktu niddūak Mukin-zeri dēke Šumu-ukin māršu dēke ālu kašdu šû šarru bēlī lū hadi šarru bēlī pān mār šiprīni lidgul adi bēt mār šiprīni illakanni harammāma šarru bēlī lillika issurri šarru bēlī iqabbi mā ina libbi abullāti iddūku ilāni ša šarri bēlīya šumma 01 ammutu 01 rūṭu ina qabsi āli lā errabūni šarru bēlī lišʾal muhhu kurummāti ša ana Marduk-apla-iddina ša šarru bēlī iqbûni akī dēktu ēmurūni mā assapar ubbalūni
