saao/saa19/P224470
ana šarri bēlīya urdaka Aššur-daʾʾinanni lū šulmu ana šarri bēlīya ana šarri bēlīya attahāra nuk laššu lā išammûni šummu hīṭāya pān šarri bēlīya šarru bēlī lidūkanni atâ annūti idukkūni šarru bēlī ṭēmu issaknanni mā sissê kayamānūte muhūru ana Dadi dīni mā sissû ša šarri muhūru bēl āli ša Kisasi maddaʾtu naṣa mušarkisāni ina pānīya erraba tašlīšīya ašapraššu nuk alka ina pānīya šībi maddaʾtu nillik nihhūru nuk šummu ina pānīka lallika lūšībi maddaʾtu nihhūru šû issapra mā maddaʾtu ša šarri atta muhūru mā anāku kayamānūte ana tayārte alaqqut amahhāra ūmâ māršu x x x+x x x x x x x+x ia x x x x x x x x x x x+x x+x x x x x x x x x x x atâ x x x x x x rabie x x x x x x x imarraṣaššu x x x x x x x x ku x ša išmûni ilaqqut ina erši izabbilūšu mārīšu ina pānātūwa išappar kayamānūte ša šarri lā imahhuru ana bēl ālāni ṭēmu išakkan mā libbi ṣabta lā tamaqquta assapraššu nuk rab maddaʾti lillika lašʾāla mā lā urdaka šû mā atâ ina pānīka illaka ūmâ šūtūma ihturūpu ina muhhi karṣīya ina muhhi šarri bēlīya issapra ana kīma attalak bēt šarru išpurannīni dullī ētapaš pān šarri bēlīya nillaka anāku šû ēnu ina libbi ēni pān šarri bēlīya nidabbūbu ina muhhi sissê damqūte ša nakri ša amahharūni šû kî nakri issīya ikkir ina muhhi qaʾʾi ihturūpu karṣīya ikkal sissê ša nakri ana pān šarri bēlīya ubbala kayamānūte ša šarrimma ina kāri imahhar ana pān šarri bēlīya ubbala x x x x dullīni x x x bēlīni šarru ṭēmu issakna mā kabbissu o ilīya šummu lā adanniš ukabbadušūni
