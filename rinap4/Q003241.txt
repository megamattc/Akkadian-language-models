Aššur-ahu-iddina šarru x šar kiššati šar māt Aššur šakkanak Babili šar māt Šumeri u Akkadi rubû naʾdu ašru x ša palāh ilāni u ištarī kalāma īdû libbu rapšu ma-x ša ultu ṣeherišu x ša ana udduš x bānû bīt Aššur x šarru šahtu mušaklil x mār Sin-ahhe-eriba šar x ṣalam Sin Ningal x ēpušuma u₂-x kummu ša maštak bēlūtišunu lā ēpušu x
anāku Aššur-ahu-iddina šar kiššati šar māt Aššur x x bīt Sin Ningal Šamaš Aya x ina qereb qabal āli ša Ninua ana mūšab x ina arhi šalme ūme šemê ina pīli aban šadî danni x ṣēr tamlê šuātu uššīšu addi x bīt šuātu ana sihirtišu arṣip ušaklil x gušūrī erēni ṣīrūti ušatriṣa elišu x dalāt šurmēni ša erēssina ṭāba x x mimma unâti hišihti bīt ša kaspi hurāṣi x ultu bīt šuātu ušaklilu uqattû agmura šipiršu x Sin Ningal Šamaš Aya ilāni rabûti x arhišamma lā naparkâ x
ana šatti Sin Šamaš bēlū rabûtu x x yâti Aššur-ahu-iddina šarri migir x ina tāmarti elât šamê u Nisannu x ittu damiqtu ša arāk ūmē x x kašīd littūti šummuh perʾi šumdul nannābi x lītappalū ahāmeš ina ṣīt pîšunu lā šunnê nakrīya linērū ayyābēya liskipū lišamqitū gārêya ina līti kišitti qātī ṣēr nakrīya lišazizūnima ēma libbi iqabbû labēl lašpur
ana arkât ūmē ina šarrāni mārēya ša Sin Šamaš uttûšuma ana bēlūt māti u nišī inambû zikiršu enūma ešrēti šâtina ilabbirāma ennahā anhūssina luddiš mušarû šiṭir šumiya līmurma šamna lipšuš nīqa liqqi šumī itti šumešu lišṭur ana ašrišu litēr Sin u Šamaš arhišamma lā naparkâ liqbû dumqēšu
{ITI}x
