x x x x x x ana Ninua illakūma x lubulti birmi kitî ulabbašūš šemer hurāṣi urakkasū rittīšu x-šu₂ ūʾa ul iqbima ul iṣruh sipittu
Bel-iqiša ša ina 12 bēru qaqqaru qereb agammē appārī šitkunu šubtu pulhī melamme bēlūtiya ishupūšuma hattu ramānišu inqutsuma aššu epēš ardūti adi mahriya illikamma unaššaq šēpīya
Arza ša Asuhili šarrašu islû nīriya ina birēti addišunūtima ana māt Aššur ūrâ
Teušpa Gimiraya ina Hubušna adi gimir ummānīšu urassib ina kakki mandattu kabittu ēmidsu
ana emūq ramānišu ittakilma ummānšu karāssu idkema ana Ningal-iddin ardi dāgil pāniya nītu ilmešuma iṣbata mūṣâšu adkema ummānīya uštēširma ana māt tâmtim aṣṣabat harrānu Nabu-zer-kitti-lišer mār Marduk-apla-iddina bārānû nabalkattānu alāk ummānīya išmema ana Elamti šēlabiš innabit aššu māmīt Aššur bēlišu lā iṣṣuruma qereb Elamti inārūšu ina kakki Naʾid-Marduk ša ana ahišu qereb Elamti ēpušū ēmurma ana māt Aššur adi mahriya illikamma unaššiq šēpīya ridût ahišu ana pānišu ušadgilma mandatti bēlūtiya ēmidsu
x x x x x x Baʾalu šar Ṣurri āšib qabal tâmtim x x ittakluma islû nīriya x x Aššur šar ilāni u namrīrī bēlūtiya x x x x kamisma uṣallâ bēlūtī x mandattu kabitti mārātišu itti nudunnê x nadān šattišu mala ušabṭilu x unaššiq šēpīya x ālānišu šūt nābali ēkimšuma x aškunma ana miṣir māt Aššur utēr x pān Badi-x ušadgil x x-ni-šu₂
