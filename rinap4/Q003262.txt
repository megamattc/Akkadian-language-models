    
x ina sūqēšu hādû ul ibâʾ ēpiš nigûte ul ipparik x ultu puhur āl dannata alāk šēpīšu aprus x ina ālānišunu palhūti šēlabu u būṣu iqnunū qinnu x sīhi ešâ x x-te attarad ṭābi x-lu-uk-ku-šu₂ ŠAB x x x bārû šâti upahhar NE x x x x x x x x x niš-šin x RI ušapparšunūti
šū našparti šarrūtiya ša kīma nabli iqammû ayyābi išmema qabalšu imqutsuma libbašu ṣabitma itarrurā išdāšu lubulti šarrūtišu išhuṭma bašāmu ṣubāt bēl arni ēdiqa zumuršu zīmušu ulamminma rēšiš ēmema itti ardānišu imnû ramānuš ina tēmēqi ṣullê labān appi kamis eli dūr ālišu ūʾa ai ṣarpiš ibakkima petâ upnāšu uṣallâ bēlūtī qurdi Aššur bēliya u tanitti qarrādūtiya iqṭannabbâ ahulap
aššu ištēn halqu munnabtu mār māt Aššur 1 ME-a-a rībišu lurīb ana napšāti mušširannima tanitti Aššur lušāpâ ladlula qurdīka ša ana Aššur šar ilāni ēgû amāt Aššur-ahu-iddina šar kiššati bēlišu lā išemmû halqu munnabtu ša māt Aššur ana bēlišu lā utarru ina qātīya lēmur umma rubê mālikīya surrāti lā šalmāti idbubū ittiya hiṭṭu dannu ana Aššur ahṭima amāt šarri bēliya ul ašme mārī māt Aššur ardānika ul uterrakkamma ṭābtu ana ramāniya ul ēpuš māmīt ilāni rabûti ša ētiqu amāt šarrūtika ša amēšu ikšudanni yâti aggu libbaka linūhamma rēmu rišânnima puṭur ennittī
anāku Aššur-ahu-iddina šarru dannu ša qibītsu lā innennû lā uštamsaku amāt rubûtišu ša mahar kakkī petûti u tīb tāhāzi danni ana arkišu lā itūru ša matīma ina šarrāni kullat nakirī lā ishuru lā išnû qabalšu mamman lā izzizzu mahruššu ayyumma malku gabrâšu ašar tāhāzi
kīam aqbišuma umma immatēma talteme amāt šarri danni adi šinīšu u anāku šarru dandannu adi šalāšīšu ašpurkamma lā tašmâ zikir šaptīya ana pīgi napištiya lā taplahuma ana šipirtiya lā taddâ lētka qablu u tāhāzu tušārânnima kakkī Aššur ezzūti tadkâ ina šubtišun
ṣullêšu ul ašme unnīnīšu ul alqe ul amhura suppîšu šabsu kišādi ul uterraššumma ul ipšahšu ezzetu kabattī aggu libbī ul inūhma rēmu ul aršišuma ul aqbišu ahulap
u Uppume āl šarrūtišu ša ṣēr šadî danni kīma urpati šitkunat šubatsu arammu ina šipik eprī iṣṣī u abnī marṣiš pašqiš x eli dūr ālišu ana ikkibēšu aškun x
kīam išpuramma umma šarru ša anzilli lā kittu habālu šagāšu ikkibšu rēʾû taklu mušallim karāšišu emūqī ummānīšu ša tībušu lā imdahharu muddû qabli šašme tāhāzi lēʾû epšēt kalāma ša Aššur kakkīšu udanninnima eli šarrāni abbīšu ušātiru umma Šubria māt ihṭûka ana sihirtiša lidgula pānukka šūt rēšika elišunu šukunma lišūṭū abšānka biltu mandattu šattišamma lā naparkâ kīn ṣēruššun šarrāqākuma ina hīṭi ahṭû 50.AM₃ imbê lumalli
adi anāku ina qereb nagê šuātu attallaku šalṭāniš arammu ša eli Uppume āl šarrūtišu ušakbisu ina Ululu UD.21.KAM uhulgallu ūmu lemnu ilitti asakki ina qūlti mūši arammu šuātu napṭu isluhūma iddû išātu ina qibīt Marduk šar ilāni izīqamma iltānu mānit bēl ilāni ṭābu lišān gīri munnahzi ana Uppume usahhirma arammu ul iṣbat x dūršu iqmuma ušēme ditalliš x epēš qabli u tāhāzi dayyiqu ibbalkitūni x-iš itbûšunuma iškunū tahtâšun x x-šu₂-nu-ma gulgullīšunu irṣipū dimātiš x-nu ēlulūma ilmû sihirti ālišun ultu ernittiya akšuduma amṣû mal libbiya x alqâmma eli Uppume aštakkan ušmannī
ki x arammu ša elišu ušakbisu ēmurma ša milik lā kušīri imlikuma uhalliqu napšātsu ana a-x-šu₂ itūruma ušahribu dadmēšu u x x-ma uparriru kaṣirtu ellatsu ṣalam x ušēpišma uhallipa bašāmu birēti x iddišuma simat ardūti erû x-šu₂ ušaṣbitma ša epēš HAR-x-x-x tamšīl mašak x mašak hurāṣi ruššê išhutma ina qātī Šer-x x x-gi-Teššup mārīšu iškunma aššu rašê rēmē šūzub napištišu ušēṣûni ina mahriya
kīam iqbûnimma umma x x hibilti lā amāta ana irat asakki šukna ana dalīlika x luttallak ēdānuya yâti li-x x kullat nakiri multarhi lā kanšūti x x lā pālihūti liplahū bēlūtka
kīam ašpuršu umma x annûti lū ina mahrima nīqa ina kit x x kī lilli x-a arka nīqīka tarammuk mê KI TA x-šu₂ arki zanān šamê tašakkan nanṣabu umma x qabi amāt Anūti adi šinīšu ūmūka imlû x-ka ikšudamma ukkiba adānka x x libšâ ina pî ilāni šūt šamê erṣeti x x ittaṣâ sapāh mātika x-ak-ka-ru iqqabi šalāl nišīka x-e kunnatma ašarša ul enni x munīh libbi {d}x x x ul itūra arkānu x x ṣīt pîšun x ul aqbišu ahulap x ezzetu kabattī
x lā nāṣir zikrī Aššur šar ilāni lā pālih bēlūtiya x x habbātu šarrāqu lū ša hīṭu ihṭû dāmī itbuku x ša rēši pīhāti akli šāpiru rēdû ana Šubria ihliqū x annû kīam ašpuršuma amēlî annûti nāgiru ina mātika šulsima x-ti puhhiraššunūtima eṭlu ēdu lā tumaššarma x mahar Piriggal bēlti rabīti ēkurru šuṣbitsunūti x-ti šipirtu ša bulluṭu napištišunu x x BU itti mār šipriya harrān māt Aššur liṣbatūnimma
x KU damqu ša balāṭ napištišu inšima x x.MEŠ māt Aššur ardāniya pānuššu e-x x x UŠ adi urinni ina qātī mār šipri ša x x u mimmû īpuluš ušannâ x x x iṣṣarih kabattī x x-u₂-ti i-BAL x x x x x x
x GAR x x LU x x ihbuta hubussu x adi mahriya ūbilūni
ra-x-ti mundahṣī ēpiš qabli u tāhāzi ultu x ahīṭ abīrma ana kiṣir šarrūtiya akṣur ina muhhi {LU₂}x narkabti qurubte pēthal qurubte šaknūte maʾassi šūt rēšī kitkittû ummānī kallāpu arītī dayyālu ikkaru rēʾû nukaribbu eli emūqī Aššur gapšāte u kiṣir šarrāni abbīya mahrûte maʾdiš uraddima māt Aššur ana sihirtiša kīma išpati umalli sittūtišunu ana ēkallātiya rabûtiya libīt ēkalliya u mārī Ninua Kalha Kalzu Arba-ili kīma ṣēnī uzaʾʾiz
halqu munnabtu mala bēlīšunu umašširuma ana Šubria innabtu ik-x qātīšunu ukarrit appu ēnu uznu ēkimšunūti x ana māti šanītimma lā innabitu ēmidsunūti hīṭu x-tu-nu mannummê ana mātišu u bēlīšunu utēršunūti x-ma ihdû irīšū iktarrabū šarrūtī
x.MEŠ-te ina muhhi Urarṭaya ša ultu qereb Urarṭi ana Šubria innabtū Ursa šar Urarṭi ina muhhi išpuruma lā išmû qibītsu ana nadāni ul imgur ekṣiš išpuršuma ētappalū zērāte ultu Šubria ina tukulti Aššur bēliya akšuduma nišīšu amnû šallatiš aššu adê naṣārimma kittu u mīšari išrukinni ilāni rabûti ina muhhi nišī šuātunu ašʾal uṣṣiṣ ahīṭ abīrma x munnabtu Urarṭaya ištēn ul akla ēdu ul ēzib ana mātišunu utēršunūti
ṣēnī alpī immerī ana nīqī bēlīya u naptan šarrūtiya ina māt Aššur rîtu ṭābtu ušaṣbit
x ša eli eribî mādu x ultu qereb Šubria ana māt Aššur ašlula x x ana Aššur Mullissu Šerua x Ninurta Gula Nergal Ištar ša Ninua Ištar ša Arba-ili Nusku x idāya ittallakūma inarrū gārîya na-x-ia₂ mušamṣû mal libbiya ana širikti ašruk
bunnû dummuqu x ālāni šuātunu ša ina emūq Aššur bēliya x appulu aqquru ina gīri aqmû x kī qibīt Aššur bēliya utērma na-x x ālāni šâtunu ultu uššīšunu adi gabadibbīšunu arṣip ušaklil
lišānu rēšēti annanna ana Aššur bēliya ultēbila ištēn bēl narkabti 2 ša pēthal 3 kallāpī dēkū
hissātešina Aššur-massu-uter Mannu-šanin-Aššur Aššur-mannu-išannan Abat-Aššur-la-tenni Abat-šarri-la-tenni Mannu-lišissu Kunuš-la-kanšu Liter-ay-imṭi Amiršu-liglud Mušakšid-nakiri Kašissu-lilbur Ṣabissu-likun Lilbur-munih-libbi-Aššur Dur-Aššur-ahu-iddina Šanini-ay-irši Šipir-šulmi-amat-šarrišu Pilahma-matka-šallim La-iplah-massu-ihpi Aššur-inar-garuʾa Aššur-niršu-urappiš Aššur-nirka-rappiš
ša Kullimmeri Markuha Kalzu {URU}x šumšunu mahrâ unakkirma ana eššūti azkura nibītsun nišī hubut qaštiya ša tâmtim elīti šaplīti ina libbi ušaṣbit mātu šâšu ana sihirtiša ana šinīšu azūz 2 šūt rēšiya ana šaknūte elišunu aškun
