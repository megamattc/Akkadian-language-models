Aššur ab ilāni rāʾim šangûtiya
Sebetti ilāni qardūti sāpinū nakirīya
ilāni rabûti kalûšunu mušimmū šīmti ša ana šarri migiršun išarrakū danān lītu
Aššur-ahu-iddina šarru rabû šarru dannu šar kiššati šar māt Aššur šakkanak Babili šar māt Šumeri u Akkadi šar Karduniaš kalîšun šar šarrāni Muṣur Paturisu u Kusi
pālih ilāni rabīti ušumgallu ṣīrum narām Aššur Šamaš Nabu u Marduk
šar šarrāni lā pādû mulaʾʾiṭ ekṣūti labiš namurrati lā ādiru šašme qarrādu gitmālu lā pādû tuquntu rubû dandannu mukīl ṣerret malikī labbu nadru mutēr gimil abī ālidišu
Anu gešru rēštû nābû šumiya
šarru ša ina tukulti Aššur Šamaš Nabu u Marduk ilāni tiklēšu išariš ittallakuma ikšudā nizmatsu
Enlil bēlu šaqû mukīn palêya
kullat lā māgirēšu malkī lā kanšūtišu kīma qan api uhaṣṣiṣma ušakbisa šēpuššu
zānin nindabê ana ilāni rabûti ša palāh ilāni u ištarī īdû
Ea eršu mūdû mušīm šīmātiya
Sin Nannaru namru mudammiq ittātiya
Šamaš dayyān šamê u erṣetim pārisu purussêya
Adad bēlu rašbu munahhiš ummānīya
Marduk etel Igigi u Anunnaki mušarbû šarrūtiya
Ištar bēlet qabli u tāhāzi ālikat idiya
x x-x-i gab-bi bānû bīt Aššur mušaklil simātešu
mātāti kalîšina ana šēpīšu ušaknišū biltu u mandattu elišina ukinnu
kāšid ayyābēšu muhalliqu gārêšu
šarru ša tallaktašu abūbumma epšētašu labbu nadru
pānuššu ālumma arkešu tīlu
qitrub tāhāzišu dannu nablu muštahmiṭu gīri lā anīhu
mār Sin-ahhe-eriba šar kiššati šar māt Aššur mār Šarru-ukin šar kiššati šar māt Aššur
šakkanak Babili šar māt Šumeri u Akkadi
zēr šarrūti dārû ša Bel-bani mār Adasi mukīn šarrūti māt Aššur ša durugšu Baltil
ina pî Aššur Šamaš Nabu u Marduk ilāni rabûti bēlūtī imqutamma
dannāku dandannāku etellāku šitrāhāku gešrāku kabtāku šurruhāku ina gimir šarrāni šānina ul išâku
nišīt Aššur Nabu u Marduk
nibīt Sin migir Anim narām šarrati Ištar ilat kal gimri
kakku lā pādû murīb māt nukurti anākuma
šarru lēʾûm qabli u tāhāzi šāgiš dadmē nakirēšu nêr ayyābēšu mušharmiṭu gārêšu mušakniš lā kanšūtešu ša naphar kiššat nišī ipēlu
Aššur Šamaš Nabu u Marduk bēlīya ṣīrūti ša lā innennû qibītsun šarrūt lā šanān ana šīmtiya išīmū
Ištar bēltum rāʾimat šangûtiya qaštu dannatu šiltāhu gešru mušamqit lā māgiri tušatmeha rittūʾa
biblāt libbiya tušakšidannima naphar malkī lā kanšūti tušakniša šēpūʾa
ēpiš Esaggil u Babili mušallimu parṣē ša ilāni mātāti šallūti ultu qereb Aššur ana ašrišunu uterru
enu Aššur bēlu rabû aššu tašrihti danān epšēteya nišī kullumiamma eli šarrāni ša kibrāt erbetti šarrūti ušarrihma ušarbâ zikrī šumiya
šibirru ezzu ana rasāb nakiri ušaššâ idāya mātu ana Aššur ihṭû ugallilu išīṭu ana habāti šalāli miṣir māt Aššur ruppuši umallû qātūʾa
ultu Aššur u ilāni rabûti bēlīya iqbûni alāku harrānāti rūqēti šaddê marṣūti šipik bāṣi dannūti ašar ṣumāme ina migir libbiya šalmeš lū attallak
ša Tarqu šar Muṣur u Kusi nizirti ilūtišunu rabīti ultu Išhupri adi Mempi āl šarrūti mālak 15 ūmē qaqqari ūmešam lā naparkâ dīktušu maʾdiš adūk
u šâšu hamšīšu ina uṣṣi šiltāhi mihiṣ lā nablāṭi amhassuma
Mempi āl šarrūtišu ina mišil ūme ina pilši niksi nabalkatti alme akšud appul aqqur ina gīri aqmu
ša ēkallišu sekret ēkallātišu Uš-Anahuru mār ridûtišu u rēhti mārīšu mārātišu būšašu makkūršu sisêšu alpīšu ṣēnīšu ina lā māni ašlula ana māt Aššur
šuruš Kusi ultu Muṣur assuhma
ēdu ina libbi ana dalīli ul ēzib
ina muhhi Muṣur kalîšu šarrāni pīḫāti šaknūti rab kārī qīpāni šāpiri ana eššūti apqid
sattukkī ginû ana Aššur u ilāni rabûti bēlīya ukīn dārê
biltu u mandattu bēlūtiya šattišam lā naparkâ ēmidsunūti
šarru ša nadān zībēšu ilāni rabûti irammuma šangûssu ina ēkurrāti dāriš ukinnu
narâ šiṭir šumiya ušēpišma tanitti qarrādūti Aššur bēliya danān epšēteya ša ina tukulti Aššur bēliya attallakuma u lītu kišitti qātīya ṣēruššu ušašṭirma
ana tabrât kiššat nakiri ana ṣât ūmē ulziz
ša narâ šuātu ultu ašrišu unakkarūma šumī šaṭru ipaššiṭuma šumšu išaṭṭaru lū ina eperi ikattamu lū ina mê inamdû lū ina išāti išarrapu lū ina ašri lā amāri išakkanū Ištar bēlet qabli u tāhāzi zikrūssu sinnišāniš lušālikma ina šapal nakirīšu lušēšibšu kamêš
rubû arkû narâ šiṭir šumiya līmurma maharšu liltasuma šamna lipšuš nīqa liqqi zikrī Aššur bēliya luttaʾʾid
kakkīšunu lā pādûti ana širikti bēlūtišu išrukū
šarru ša bēl bēlī Marduk eli šarrāni ša kibrāt erbetti ušatterū ušarbû bēlūssu
