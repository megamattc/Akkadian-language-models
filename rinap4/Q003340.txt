anna u ulla ahāmeš ētappalū imēšā ištaršin parṣīšina ēzibāma šanâtima irkabā ana makkūr Esaggil ēkal ilāni ašar lā âri qāssunu ūbilūma hurāṣi kaspi nisiqti abnī ana Elamti ipšurū mahīriš
īgugma Enlil ilāni Marduk ana sapān māti
hulluqu nišīša Ešarra mehrēt šubat Ea tamšīl Iku arṣip ušaklil ukīn mithartu gušūrī erēni ṣīrūti tarbīt Hamani šadî elli ušatriṣa tarānšu dalāt šurmēni ša erēssina ṭābu meser hurāṣi kaspi urakkisma urattâ bābānišu
šēdī lamassī rābiṣī šūt ēkurri anhūssunu upašših ašar x-ti-šu₂-nu ušzizsunūti
u birti zuʾʾuzu upahhirma ana Babilaya amnu būšīšunu šallūte utēr mīrânûti lubuštu ulabbiš harrān Babili ušaškin šēpuššun ana ašāb āli epēš bīti zaqāp ṣippāte herê pattāte ušarhissunūti libbu
kidinnūssunu baṭiltu ana ašriša utēr ṭuppi zakûtišunu eššiš ašṭur
pāni ṭūb kabatti umešamma namriš luttallak šīmtu ṭābtu šīmtu damiqtu ša urruk ūmē palêya naṣīr kussî šangûtiya šalām zēriya liššakin ina pîšun
haṭṭu iširtu murappišat māti šibirri ezzu mušakniš lā māgiri lišatmehū rittūʾa
šumešu zēršu ina māt halāqšu ana ūmē ṣâti ai iršušu rēmu
šanat rēš šarrūti Aššur-ahu-iddina šar kiššati šar māt Aššur
