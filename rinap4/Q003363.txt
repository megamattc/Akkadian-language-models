ana Ištar Uruk etellet šamê u erṣetim qaritti ilāni ṣīrti bēlti šurbûtu hāmimat paraṣ Anūtu ša nagab šuluhhu šupquddu qātušša šanukat ilāte ša ina erme Anu u kigalli šurruhū zikrūša ilat qabli u tāhāzi ālikat idi šarri migiriša muraššibat gārêšu āšibat Enirgalana ša qereb Eanna bēlet Uruk bēlti rabīti bēltišu
mār Sin-ahhe-eriba šar kiššati šar māt Aššur mār Šarru-ukin šar māt Aššur šakkanak Babili šar māt Šumeri u Akkadi
Enirgalana bīt papāhi Ištar bēltiya ša qereb Eanna ša šarru mahrî īpušu labāriš illikma miqitti
irši ašrātišu ašteʾe ina agurrī utūni elletim maqittašu akšer
qātī Ištar Uruk bēlti rabīti aṣbatma ana qerebšu ušērib šubat dārâte ušarme
nīqī tašrihti aqqi ušparzih sigarša
Ištar Uruk bēlti ṣīrti ina qereb bīt papāhi šuāte hadîš ina ašābiki yâti Aššur-ahu-iddina šar māt Aššur amāt damiqtiya liššakin šaptukki
balāṭ ūmē rūqūti šebê littūtu ṭūb šīri u hūd libbi šīmī šīmātī
ina qablu u tāhāzi idāya ittasharma kullat nakirīya lumīš kulbābiš
matīma ina ahrât ūmē rubû arkû ša ina palêšu bīt papāhi šuāte innahu anhūssu luddiš
šumī itti šumešu lišṭur mušarû šiṭir šumiya šamna lipšuš nīqa liqqi itti mušarêšu liškun
ikribīšu ilāni išemmû
ša šumī šaṭru ina šipir nikilti ipaššiṭu mušarûya iʾabbat lū ašaršu unakkaru Ištar Uruk aggiš likkilmešuma šīmāt lemuttu lišīmšu
šumšu zēršu ina māti lihalliqma ai iršišu rēmē
Aššur-ahu-iddina šar kiššati šar māt Aššur šakkanak Babili šar māt Šumeri u Akkadi
šarru šahṭu mušteʾʾû ašrāti ilāni rabûti pālih bēl bēlī bānû bīt Aššur ēpiš Esagil u Babili zānin Ezida muddiš Eanna mušaklil ešrēti māhāzī ša ina qerebšina ištakkanu simāti
