Aššur-ahu-iddina šarru rabû šarru dannu šar kiššati šar māt Aššur šaknu Enlil šangû Aššur
ana rēʾût māti u nišī ibbû zikrī
šarru ša ultu ṣehrišu zikrī Aššur Šamaš Bel Nabu palhuma šitmuru danānšunu
Dilbat nabbaṭ kakkabāni ina amurri ina harrān šūt Ea innamir
ina karše ritpāše hasissi palkê ša išruka apkal ilāni x x-ma
Sin u Šamaš ilāni maššūte aššu dēn kitte u mīšari ana māti u nišī šarāku arhišamma harrān kitte u mīšari ṣabtūma
mār Sin-ahhe-eriba šarru rabû šarru dannu šar kiššati šar māt Aššur šaknu Enlil šangû Aššurma
UD.x.KAM UD.14.KAM usaddirū tāmartu
šipir mahhê kayyān suddura
ša išid kussî šangûtiya šuršudi ana ūmē ṣâte iššaknānimma
idāt dumqi ina šutti u gerrê šuršudi karri šulbur palêya ittanabšâ eliya
ša kunnu māte ša sullum ilāniša niṣirtu ikšudma itbal
ittāt dunqi šuātina āmurma libbu arhuṣma iṭṭīb kabattī
Baltil māhāzu rēštû ša ultu ūmē ullûti itti ṣābī Anim Enlil kidinnūssun šaknatma kanakkašunu u GA₂.E Enlil
anāku Aššur-ahu-iddina šar māt Aššur nišī Baltil kī napištiya aqarte arānšunūti šubarrâšun eli ša mahrî maʾdiš šūturi ina karšiya ibšima kabattī ubla
Ṣalbatanu pāris pursê māt Amurri ina harrān šūt Ea ibʾil ṣindašu ša danān malkī u mātišu ukallim giskimbuš
andurāršunu aškun ana ūmē ṣâte ina bābišunu azqup kidinnu
bīt Aššur mahrû ša Ušpia abī šangû Aššur ina pāni ēpušu ēnahma Erišu mār Ilu-šumma abī šangû Aššur ēpuš
2 šūš 6 šanāti illikma itūr ēnahma
Šamši-Adad mār Ila-Kabkabi abī šangû Aššur ēpuš
7 šūš 14 šanāti illikma bītu šū ina qimīt gīri uštalpit
ṭuppi zakûtišunu eššiš ašṭur
Salmanu-ašared mār Adad-narari abī šangû Aššur ēpuš
9 šūš 40.AM₃ šanāti illikma bīt papāhu bītānû mūšab Aššur bēliya bīt šahūri bīt Kubu bīt Dibar bīt Ea anhūta šēbūta labīrūta illikuma
ana udduš bīti šuātu akkud aplah aršâ nīd ahi
ina mākalti bārûte Šamaš u Adad annu kēnu īpulūnima ša epēš bīti šâtu udduš atmanišu ušašṭirū amūtum
eli ša ūmē pāni ušātir ušarbi ušaqqi ušarrih
nusāhī šibšē miksī kāri nēberī ša mātiya uzakkišunūti
bītu šâtu ultu naburrīšu adi uššīšu aqqur
ina šamnī dišpi himēti karāni dām erēni ablula tarahhuš
ina nalbanāt šinni pīri taskarinni ušî musukkanni erēni šurmēni ilbinū libittu
anāku rēšu mutnennû pālihšu TUG₂.HUL qabliya amhaṣ ina qātīya ellēti albina libittu
danān Aššur bēlīya nišī mātāti ušadgil
kudurru ina qaqqadiya aššima ušazbil ramānī
ana šupluh mātāti nišī ukallim
nišī mātāti lābin libitti ina ulṣī hidâte u rīšāte šanat ištât ilbinū libittu
anāku Aššur-ahu-iddina šar māt Aššur šarru šahtum rubû naʾdu migir ilāni rabûti nišī mātāti kišitti qātīya upahhir allum u tupšikku ušašši
itti kiṣir šadî arti narê mušarê šiṭir šumiya ēpušma qerebšu aškun
šellaršu ina šamni šamni ṭābi šaman pūri dišpi himēti dām erēni ablul
ana balāṭ napšātiya arāk ūmēya libittu mahrītu ina kišādiya aššima uššēšu addi ukīn libnāssu
šanītum šattu ina kašādi ša Ešarra mūšab Aššur bēliya ana šamê ulli rēšēšu
ina arhi šalmi ūme šemê ṣēr hurāṣi kaspi abnī guhli kal riqqī šaman pūri šamni ṭābi dišpi himēti šikari karāni uššēšu ina pīli aban šadî danni addi
elēnu ana šamê ušaqqi rēssu šaplānu ina erṣeti ukīn išdīšu
Ehursaggula bīt šadî rabî kīma šiṭir burummê ubanni ašpuk šaddūʾiš
bītu šâtu ultu uššēšu adi gabadibbīšu arṣip ušaklil ana dagāli lulê umalli
dalāt šurmēni meser hurāṣi urakkisma urattâ bābānišu
sukkī parakkī nēmedī uṣurāti šuhhâte ana ašrišina utēr
ulṭībma unammir šaššiš
šaqâ rēšāšu šamāmī endu šaplānu ina apsî šutēlupū šuršūšu
mimma unūt bīti hišihti Ešarra eššiš ēpušma attadi qerebšu
Aššur šar ilāni ina atmani bēlūtišu ṣīri ušarmâ parak dārâte Ninurta Nusku ilāni ištarāti imna u šumēla ina manzaltišunu ukīn
upalliq lê marê uṭebbih aslī
iṣṣūrāt šamê nūnī apsî ana lā mīni unakkis
gušūrī erēni šurmēni tarbīt Sirara Labnana ša erēssun ṭāba elišu uṣallil
šēpī A.RI.A.TA.BAR zēru ahû ina qerbišu aprusma unīh uggatsu
Aššur šar ilāni epšēteya damqāte kēniš ippalisma ēliṣ libbašu kabattuš immir
miširti tâmtim hiṣib šadê ugarrin maharšun
ikrib ūmē rūqūti ikrubannima bānû bīti šumī imbi
anāku adi rabûtiya nišī mātiya 3 ūmē ina kisal Ešarra nigûtu aškun
libbi ilūtišu rabīti unīhma ušapšeh kabtāssu
narê mušarê ēpušma epšēt ēteppušu qerebšun alṭur ana šarrāni mārīya arkûte ēzib ṣâtiš
ṣeli qutrinnu erēš zaʾî ṭābi kīma imbari kabti pān šamê rapšūte sahip
igisê dadmē tāmartu kabittu ušamhiršunūtima uqaʾʾiš qīšāte
Aššur šar ilāni ezziš likkilmešuma liskip šarrūssu šumšu zēršu ina māti luhalliq ai iršišu rēmu
Aššur ikribīšu išemme
munakkir
ina šarrāni mārīya ša Aššur ana bēlūt māti u nišī inambû zikiršu narâ līmurma šamna lipšuš nīqa liqqi ana ašrišu litēr
Duʾuzu UD.19.KAM limmu Itti-Adad-anenu bēl pīhāti Magidu
Simanu UD.x-x.KAM Itti-Adad-anenu bēl pīhāti Magidu
