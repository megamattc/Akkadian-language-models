   
ana Enlil šar ilāni qardu ša sakīp nakrī tamhāra ša it-tak-x x ṣīru ālik idi šarri migrišu kāšid ayyābi x x Elugalgusisa ša qereb Nippur bēli rabî bēlišu
x x x x x-ma šumšu zēršu ina naphar mātāti lihalliq
Aššur-ahu-iddina šarru rabû šarru dannu šar kiššati šar māt Aššur šar kibrāt erbetti šakkanak Babili šar māt Šumeri u Akkadi itût kūn libbi Enlil
ša ultu ṣehrišu ana Aššur Enlil Sin Šamaš Adad Marduk Nabu Nergal u ilāni rabûti bēlīšu ittakluma nizmatsu ušakšidūš īmuru danānšun
ana nuhhu libbi ilūtišunu u nuppuš kabattišunu ṣillašunu dārû itruṣū elišu
ina emūq Aššur Enlil Bel u mār Bel ilāni tiklīšu kullat mātāti ibēluma gimir malikū ušaknišu šēpuššu bānû bīt Aššur muddiš Ekur ēpiš Esagil u Babili mušaklil ešrēti u māhāzū mukīn sattukku šarru ša ina ūmē palêšu bēlu rabû Marduk ana Babili salīmu iršû ina Esagil ēkallišu irmû šubatsu Anum rabû ana ālišu Deri u bītišu Edimgalkalama ušēribuma ušēšibu parak dārâti x qereb x
