Aššur-ahu-iddina šarru rabû šarru dannu šar kiššati šar māt Aššur šakkanak Babili šar māt Šumeri u Akkadi rēʾûm kīnu ša nišī dalhāti utaqqinu ušēṣišināti nūru ša ilāni rabûti banû epēšu uddušu išrukū širiktuš bānû bīt Aššur ēpiš Esagil u Babili mušaklil māhāzī kalîšunu muddiš ṣalam ilāni rabûti ša ilāni mātāti šallūtu ultu qereb māt Aššur ana ašrišunu uterru Egašankalama bīt Ištar Arba-ili bēltišu zahalâ ušalbišma unammeru kīma ūmē urmahhī anzê nāʾiri lahmē kurībī ša kaspi u erî ušēpišma nēreb bābāniša ulziz
x libbi x-x-e-ma x LU PA A x x LU AZ ZU TA
šarru ša ina tukulti Aššur Sin Šamaš Nabu Marduk Ištar ša Ninua Ištar ša Arba-ili ultu tâmtim elīti adi tâmtim šaplīti išariš ittallakuma kullat nakirēšu u malkī lā kanšūtišu ušaknišū šēpuššu kāšid Ṣidunu ša ina qabal tâmtim nadû sāpin gimir dadmēšu šālil Arza ša itê nahal Muṣri ša Asuhili šarrašu adi mālikēšu birēti iddû ana māt Aššur ūrâ u Teušpa Gimiraya ina erṣetim Hubušnu adi gimir ummānišu urassibu ina kakki kābis nišī Hilakki lā kanšūti
mušarû šiṭir šumiya u šiṭir šum Aššur-bani-apli mār šarri rabî ša bīt ridûti mār narāmiya ušašṭirma ina qerebša aškun
x enūma ēkallu šâtu ilabbiruma innahu x šu-šib x šamna lipšuš nīqa liqqi itti mušarê šiṭir šumešu liškun Ninurta mār Enlil ikribīšu išemme
ṭārid Nabu-zer-kitti-lišer mār Marduk-apla-iddina nabiʾ Bit-Dakkuri ša qereb Kaldi ayyābi Babili kāmû Šamaš-ibni šarrašu ishappu habbilu Handasu Magalanu Alpiyana Dihranu Qatabuʾ Pade Uderi ālāni dannūti ša nagê Bazzi adi ālāni ṣehrūti ša limētišu alme akšud ašlula šallatsun appul aqqur ina gīri aqmu
ITI.x x x UD.x x.KAM₂ limmu Nabu-belu-uṣur šakin māti Dur-Šarrukka
dāʾiš Parnaki nakru akṣu āšibūti Til-Aššurri ša ina pî nišī Mihiranu Pittanu inambû zikiršu musappih nišī Mannaya Gutu lā sanqu Patušarra nagû ša itê bīt ṭabti ša qereb Madaya rūqūti ša pāṭi Bikni ša ina šarrāni abbīya mamma lā ikbusū erṣetim mātišun Šidir-parni E-parni bēl ālāni dannūti ša lā kitnuš ana nīri šâšunu adi nišīšunu
x x A šuātu x bīt mayyālī ana multaʾʾûti Aššur-bani-apli mār šarri rabî ša bīt ridûti mār narāmiya ša Aššur Sin Šamaš Bel Nabu Nergal Ištar ša Ninua Ištar ša Arba-ili šumšu izkurū ana epēš šarrūti x x-šu₂ ṣehrūte magal ušrabbi ēkallu šuātu ultu uššīša adi gabadibbīša arṣip ušaklil gušūrī erēnī ṣīrūti tarbīt Hamanim ušatriṣa elišin dalāt šurmēni ša erēssi ṭāba urattâ bābānišin ana tabrât kiššat nišī lulê ušmalli
