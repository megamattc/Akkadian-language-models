x x x x mātu šuātu adi šinīšu azūz 2 šūt rēšiya ana šaknūte elišunu aškun x ina libbi ušēšib Bi-ʾilu ina Uppume x Bel-iddina ina Kullimmeri x ana miṣir māt Aššur utēr nagû šuātu ana eššūte aṣbat bilti mandatti bēlūtiya šattišam lā naparkâ ēmidsunūti
ina mētiq gerriya eli Baʾalu šar Ṣurri ša ana Tarqu šar Kusi ibrišu ittakluma nīr Aššur bēliya islû ētappalū mērehtu birāti elišu urakkisma akalu u mû balāṭ napištišun akla ultu Muṣur karāšī adkema ana Meluhha uštēšera harrānu 30 bēru qaqqar ultu Apqu ša pāṭi Samerina adi Rapihi ana itê nahal Muṣur ašar nāru lā īšû ina ebli harharri kalkaltu mê būrti ina dilûti ummānī ušašqi
ina ešrê gerriya Aššur x ušaṣbita pānūya ana Maganna u Meluhha ša ina pî nišī Kusi u Muṣur inambû ušaškin šēpūʾa adkema ummānāt Aššur gapšāti ša qereb x ina Nisannu arhi rēštû ultu āliya Aššur attumuš Diglat Puratti ina mīlišina ētebir šadâni marṣūti rīmāniš aštamdih
kī qibīt Aššur bēliya ina uznīya ibšima uštābila kabattī gammalī ša šarrāni Aribi kalîšun adkema nādi hinti ēmidsunūti 20 bēru qaqqar mālak 15 ūmē ina šipik bāṣi dannūti ašar ṣumāme arde 4 bēru qaqqar ina gabʾē mūṣa x allik 4 bēru qaqqar mālak 2 ūmē ṣerrī 2 qaqqadāti x x ša imatsun mūtuma addaʾišma ētiq 4 bēru qaqqar mālak 2 ūmē x ṣerrī arqūti ša ṣubbubū agappī 4 bēru qaqqar mālak 2 ūmē x x-li-ti 16 bēru qaqqar mālak 8 ūmē arde x x mādiš
Marduk bēlu rabû rēṣūti illik x uballiṭ napišti ummānīya 20 ūmē 7 x ša miṣir Muṣur aštakkan nubatti x ultu Magdali adi Mempi x mišihti 40 bēru qaqqar arde x qaqqaru šuātu kīma šinni ṣabīti x kīma ṣipri šiltāhi x dāmu u šarku el-x nakru akṣi adi x ana Ishupri x x x x AN x
