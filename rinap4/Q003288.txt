Aššur-ahu-iddina šar kiššati šar māt Aššur rubû naʾdu narām Aššur u Mullissu ša ṣulūlkunu elišu taškunuma tanṣurušu ana šarrūti gimir zāmânīšu tanāruma tušakšidu nizamassu ina kussî abišu rabîš tušēšibušuma bēlūt mātāti tušadgilu pānuššu mār Sin-ahhe-eriba šar kiššati šar māt Aššur mār Šarru-ukin šar kiššati šar māt Aššurma
bīt Aššur mahrû ša Salmanu-ašaredi mār Adad-narari šar māt Aššur rubû ālik pāniya ēpušu ēnahma 9 šūš 46 šanāti illikma ēnahma
ana balāṭiya arāk ūmēya kūn palêya šalām zēriya naṣīr kussî šangûtiya sakīp nakrīya ešēr ebūr māt Aššur šalām māt Aššur ēpuš
bītu šuātu ašar maškanšu ul ušannima ṣēr hurāṣi kaspi abnī nisiqti riqqī šaman hašūri uššīšu addima ukīn libnāssu arṣip ušaklil ana tabrât nišī maʾdiš ušālik
