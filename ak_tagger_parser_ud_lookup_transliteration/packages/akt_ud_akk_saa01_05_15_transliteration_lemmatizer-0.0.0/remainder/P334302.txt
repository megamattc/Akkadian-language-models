saao/saa15/P334302
a-na LUGAL be-li₂-ia₂ ARAD-ka {1}{d}AMAR.UTU-MAN-PAB lu-u DI-mu a-na LUGAL be-li₂-ia₂ ša LUGAL be-li₂ iš-pur-an-ni ma-a ka-ku-sa-ni an-nu-ti a-a-ka ša-ka-nu ina UGU ki-pi-li ša {d}ši-da-da ša-ka-nu pa-ni-šu₂-nu a-na qa-an-ni 07 šu-nu 05 MA.NA 50 GIN₂ KUG.GI KI.LAL-šu₂-nu 01 MA.NA 10 GIN₂ KUG.GI a-na {UZU}GABA ša {d}HUM.HUM PAB 07 MA.NA KUG.GI ina ŠA₃-bi UD-mu-MEŠ ša LUGAL be-li₂-ia₂ ep-šu₂ šaṭ-ṭa-ru ina UGU-hi-šu₂-nu la-aš₂-šu₂ ša LUGAL be-li₂ iš-pur-an-ni ma-a mi-nu i-ba-aš₂-ši u₂-de-e {1}aš-šur-U-LAL e-pu-uš ina ŠA₃-bi iš-kun ma-a šu-ṭu-ru še-bi-la {UZU}GABA a-na {d}ši-da-da 1/2 MA.NA KUG.GI KI.LAL-ša 01.et qa-bu-tu ša A-MEŠ ŠU.2 01 MA.NA KUG.GI KI.LAL-ša an-nu-ti šu-nu u₂-de-e ša e-pu-šu-u-ni šaṭ-ṭa-ru ša {1}aš-šur-U-LAL ina UGU-hi-šu₂-nu {LU₂}GAL-BAD-HAL {LU₂}GAL-BAD-HAL šu₂-u ša {LU₂}GU₂.EN.NA šu-u₂ u₃ 01-en {ANŠE}KUR.RA ina pa-ne₂-e-a it-tu-uq-ta a-sa-al-šu₂ ma-a mi-nu ṭe₃-e-mu ma-a {1}ṣa-la-x+x-tu₂ ina E₂ {1}ba-x x x šu-ru-bu ma-a x x x x+x+x ma-a x x x x x x si x x x x x x x x+x x x x x x x x ma-a x+x x x x x x x {LU₂}ša-BAD-HAL x x x x x x DUMU-{1}NUMUN-i x x x i-sa-ap-ru-u-ni ma-a ina pa-an LUGAL EN-ni ni-ma-qu-tu x+x x x+x x-ta-la x x nu-uk it-hu-ra-a-te ina ŠU.2 {LU₂}DUMU-KA₂.DINGIR.RA ni-iš-pu-ra-šu₂-nu is-su-ri DINGIR-MEŠ LUGAL be-li₂-ia₂ e-pu-šu i-ma-qa-tu-u-ni ha-ra-ma-ma ina pa-an LUGAL be-li₂-ia₂ a-šap-pa-ra-šu₂
