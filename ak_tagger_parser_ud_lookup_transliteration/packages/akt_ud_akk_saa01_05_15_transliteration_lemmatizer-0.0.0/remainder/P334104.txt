saao/saa15/P334104
a-na LUGAL be-li₂-ia₂ ARAD-ka {1}{d}15-du-ri lu-u DI-mu a-na LUGAL be-li₂-ia₂ {1}{d}PA-NUMUN-DU₃ {LU₂}SAG {KUR}ru-ʾu-a.a ša TA@v {URU}di-maš-qi TA@v pa-an {1}EN-BAD₃ LUGAL be-li₂ u₂-sah-hi-ru-šu₂-ni ina {URU}ab-du-di ina UGU {1}d.EN-x x LUGAL be-li₂ iš-pur-u₂-šu₂-u-ni ma-a i-su-ri {KUR}ru-ʾu-a.a UN-MEŠ-šu₂ ina UGU-hi-šu₂ il-la-ku-ni a-la-ku ša il-lik-u-ni {1}{d}AMAR.UTU-A-AŠ i-se-me i-sap-ra ŠEŠ-MEŠ-šu₂ gab-bu it-tu-ub-lu i-se-šu₂-nu id-du-bu-ub ma-a an-nu-rig ŠEŠ-šu₂ it-tal-ka ma-a ina UGU-hi-šu₂ ta-hal-li-qa šu₂-nu iq-ṭi-bu-niš-šu₂ ma-a a-ta-a ni-hal-liq ma-a ŠEŠ-ni ša il-lik-an-ni ma-a a-hu-lam-ma šu₂-u it-tal-ka ma-a o i-sah-hur il-lak la pa-hu-ru o ah-hur {LU₂}A-KIN-šu₂-nu {LU₂}A-KIN-šu₂-nu u₃ ṭe₃-en-šu₂-nu la iš-pa-ru-niš-šu₂ ma-a ni-sap-ra ma a-pi-ik-te {1}{d}AMAR.UTU-A-AŠ LUGAL i-sa-kan ma a-bat an-na-te ina ŠA₃ x+x x x dib-bi x x x x x x x x ša aš₂-pur-x x x x x x x u₃ a-na-ku a-na {1}{d}PA-NUMUN-DU₃ aq-ṭi-bi nu-uk an-nu-rig x x x x x UN-MEŠ-ka ina E₂.GAL x x x x a-du {1}EN-BAD₃ ina E₂.GAL šu-tu-u-ni nu-uk a-lik mu-hur x x x x u₃ an-nu-rig {LU₂}x x x x u₃ e-gir₂-tu₂-šu₂ ina ŠU.2 {LU₂}A-KIN-ia {LU₂}A-KIN-ia ina pa-an LUGAL EN-ia₂ u₂-se-bi-la u₂-ša-bu an-ni-u₂ ša ina pa-ni-ia kam-mu-su-u-ni la-a dul-lu la me-ni-me-ni-ma e-pa-aš₂ o id-dan šu-u {1}{d}PA-šal-lim x x šar-ša-ru-ut-tu up-pu-šu BAD₃ ša {URU}A-MEŠ-dur-na x tik-pi it-ta-lak 05 i-si-ta-ti x x x pu-uh-tu₂ ik-tar-ru u₃ x x x re-eh-ti i-si-ta-ti x x x i-sak-nu u₃ a-na-ku an-na-kam-ma a-na-ku ki ša dul₆-lu e-pa-šu₂-u-ni ki-i ša EN.NUN ša LUGAL be-li₂-ia₂ a-na-ṣar-u-ni x x x
