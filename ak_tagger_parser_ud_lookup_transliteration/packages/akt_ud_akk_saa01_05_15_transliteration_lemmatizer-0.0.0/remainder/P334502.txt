saao/saa15/P334502
a-na LUGAL be-li₂-ia ARAD-ka {1}{d}15-BAD₃ lu-u DI-mu a-na LUGAL be-li₂-ia ina UGU {LU₂}rak-su-te ša {LU₂}GAL-SAG {LU₂}GAL-SAG ša LUGAL be-li₂ iš-pur-an-ni ma-a lu za-ku-u₂ ma-a i-si-šu₂-nu me-me-ni lu la i-da-bu-ub {ŠE}nu-sa-hi-šu₂-nu me-me-ni lu la i-na-sa-ha x x {LU₂}GAL-ki-ṣir-MEŠ {LU₂}GAL-ki-ṣir-MEŠ u₃ {LU₂}rak-su-te x x x x x x DUMU-MEŠ-šu₂-u-ni x x x x x x+x-šu₂-nu i-sa-an-ni DUMU-MEŠ-šu₂-nu x x x x x za-ku-u₂ re-eh-ti x x x x x x gir₂-ri ša LUGAL EN-ia₂ x x x x x ina ti-ma-li ina šal-ši UD-me x x x x ih-har-u-ni LUGAL be-li₂ x x ša a-na LUGAL EN-ia₂ ih-har-u-ni ma-a a-ni-nu za-ka-ni ma-a ŠEŠ-MEŠ-e-ni ina {URU}BAD₃-MAN-GIN a-na u₂-ra-su-te u₂-se-ṣi-u₂ man-nu {LU₂}rak-su ša ŠEŠ-šu₂ šum₂-ma DUMU-ŠEŠ-AD-šu₂ DUMU-ŠEŠ-AD-šu₂ DUMU-ŠEŠ-AD-šu₂ u₂-še-ṣi-u₂ šu-nu a-na LUGAL EN-ia₂ iq-ṭi-bi-u ma-a in-nu-u₂ u₂-se-ṣi-u ina ŠA₃ an-ni-im-ma LUGAL be-li₂ ket-tu₂ le-mur x x {URU}BAD₃-MAN-GIN le-mu-ru šum₂-ma i-ba-ši {LU₂}rak-su 01-en ša KAB ina ŠA₃-bi-šu₂-nu LUGAL be-li₂ a-na x x liš-al šum₂-ma ina UGU-hi-šu₂-nu ṭe₃-e-mu la aš₂-ku-nu-ni bir-te IGI.2 la u₂-ma-di-du-u-ni mu-uk me-me-ni i-si-šu₂-nu la i-da-bu-ub ina KA₂-šu₂-nu lu la e-ti-qi {1}x x-U.GUR {LU₂}rak-su x x {1}{d}AMAR.UTU-SUM-na x x x {1}{d}UTU-SUD-a.a
