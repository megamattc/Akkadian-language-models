saao/saa15/P334203
a-na LUGAL EN-ia₂ ARAD-ka {1}LUGAL-IGI.LAL-an-ni lu DI-mu a-na LUGAL EN-ia₂ DI-mu a-na {URU}HAL.ṢU ina UGU {ANŠE}KUR.RA-MEŠ ša LUGAL be-li₂ iš-pur-ni ma-a ina {URU}qu-da-na-ti lil-li-ku 10 {ANŠE}e-da-nu-ti u₂-sa-aṣ-bit {LU₂}GAL-ki-ṣir {LU₂}GAL-ki-ṣir i-si-šu₂-nu a-sap-ra ma-ʾa-da {LU₂}DUMU-KA₂.DINGIR{KI} lu-u {LU₂}DUMU-BAR₂.SIPA{KI} ša ina ŠA₃-bi e-ti-qu-ni li-iṣ-bat-u-ne₂-e o a-ki ša LUGAL be-li₂ o i-qa-bu-u-ni o ina UGU {LU₂}mu-šar-kis-MEŠ ša LUGAL be-li₂ iš-pur-an-ni ma-a a-ta-a dul-la-šu₂-nu u₂-ra-me-u ih-li-qu la-aš₂-šu₂ la ih-li-qu a-ki LUGAL be-li₂ o u₂-nam-miš-u-ni {LU₂}x x it-tah-ru-šu₂-nu ur-ta-me-u-šu₂-nu u₂-ma-a LUGAL be-li₂ o an-na-ka be₂-e-de il-la-ku-nu u₂-ša₂-lu-mu
