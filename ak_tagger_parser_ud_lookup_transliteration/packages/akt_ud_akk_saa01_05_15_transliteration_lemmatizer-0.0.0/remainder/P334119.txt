saao/saa15/P334119
a-na LUGAL be-li₂-a ARAD-ka {1}{d}AMAR.UTU-MAN-PAB lu DI-mu a-na LUGAL be-li₂-a DI-mu a-na KUR ša LUGAL be-li₂-a ina UGU ṭe₃-e-mu ša {KUR}na-gi-u pa-ni-tu₂ iq-ṭi₂-bu-u-ni ma-a {1}aš₂-pa-ba-ri a-na {1}ki-ba-bi-še ma-a a-na {1}da-su-uk-ku iq-ṭi₂-bi ma-a LUGAL {KUR}el-li-pa ia-a-ši it-ta-an-na a-kal ma-a {KUR}šin-gi-bu-tu₂ a-na {1}{d}AMAR.UTU-LUGAL-PAB it-ti-din ma-a ik-ka-nu-u₂ URU-MEŠ-ni-ku-nu pe-e-gu ma-a šum₂-ma qa-ra-bu tu-up-pa-aš₂ ep-ša₂ ma-a u₂-la-a ra-am-me-a ma-a a-na-ku ina ŠA₃ la qur-ba-ak ki-i an-ni-i ina pa-an UN-MEŠ KUR iq-ṭi₂-bi u₂-ma-a {1}ki-ba-bi-še u₃ {1}da-su-uk-ku 01 me {LU₂}ša-BAD-HAL-MEŠ is-si-šu₂-nu ka-a.a-ma-nu pu-tu-u-a i-du-lu LUGAL be-li₂ u₂-da iš-ša₂-nu-u₂ 20 {LU₂}ša-BAD-HAL-MEŠ {LU₂}ša-BAD-HAL-MEŠ-šu₂-nu x ša {1}lu-tu-u₂ šu-nu u₃ re-eh-te {LU₂}ša-BAD-HAL-MEŠ ša {1}aš₂-pa-ba-ri šu-nu ki-i is-si-šu₂-nu i-du-lu-u-ni la u₂-kal-lu-mu ina UGU {ŠE}PAD-MEŠ ša LUGAL be-li₂ iš-pur-an-ni 01 lim {ŠE}PAD-MEŠ u₂-ta-li ina {URU}sa-ba-x x a-sa-kan u₃ an-nu-rig e-bu-ru u₂-ra-da a-ma-ta-ha ina UGU ṭe₃-e-mu ša {LU₂}GAL-MEŠ {LU₂}mat-a.a ša e-gir₂-a-te-šu₂-nu na-aṣ-ṣa-an-ni a-sa-al-šu₂ mu-ku {LU₂}GAL-MEŠ ia-a-ka ma-a UD 03-KAM ša {ITI}DUL a-na {KUR}ad-bu-ru it-tal-ku-u-ni
