saao/saa15/P334343
a-na LUGAL be-li₂-ia ARAD-ka {1}DINGIR-ia-da-aʾ lu-u₂ DI-mu a-na LUGAL be-li₂-ia DI-mu a-na ma-a-te u₃ {URU}HAL.ṢU-MEŠ ša LUGAL be-li₂-ia ŠA₃-bu ša LUGAL be-li₂-ia lu DUG₃.GA-šu₂ ŠEŠ-MEŠ ša {1}ku-ta-a.a DUMU {1}se-eʾ-DI {LU₂}i-su-qa-a.a šu₂-nu TA@v na-ka TA@v {1}ia-su-mu a-na {URU}ar₂-ra-nu it-tal-ka u₂-ma-a i-ba-aš₂-šu₂ 10 TA@v ŠA₃-bi-šu₂-nu TA@v ŠA₃-bi {URU}ar₂-ra-nu ina pa-ni-ia it-tal-ku-ni x i-bi-is-su-ni i-du-bu-bu ma-a re-eh-ti ŠEŠ-MEŠ-ni ša am-ma-ka ma-a i-ba-aš₂-šu₂ TA@v ŠA₃-bi-šu₂-nu {LU₂}ARAD-MEŠ ša E₂ {LU₂}NIGIR₂-E₂.GAL {LU₂}NIGIR₂-E₂.GAL ma-a MU DINGIR še-la-an-na-šu₂ šum₂-ma ta-dan-an-na-šu₂ ma-a ni-il-lik ŠEŠ-MEŠ-ni ni-ik-me-si ni-il-lik šum₂-ma LUGAL be-li₂ i-qab-bi MU DINGIR lu-še-la-aš₂-šu₂-nu ur-ki-ti ki-i ša LUGAL be-li₂ i-la-u-ni le-pu-šu₂ ṭe₃-e-mu ša DUMU-{1}NUMUN-i {LU₂}e-mu-qi-šu₂ ina {URU}kiš{KI} šu₂-u₂ KA₂.DINGIR.RA{KI} ka-mu-su
