saao/saa15/P334386
{1}ba-tu-lu {LU₂}x x x ARAD ša {LU₂}EN.NAM x x x it-tal-ka kar-ṣi ša {1}am-ia-ta-aʾ {LU₂}02-u ARAD ša LUGAL EN-ia ina pa-ni LUGAL be-li₂-ia₂ e-ta-kal 02 me 50 {LU₂}kal-da-a.a u₃ {LU₂}qur-bu-tu₂ i-si-šu₂ na-ṣa it-tal-ku-u-ni E₂ {1}am-ia-ta-aʾ ARAD ša LUGAL be-li₂-ia₂ e-ta-ra-bu GEME₂-MEŠ ih-te-si ina ŠA₃-bi ka-dam-ma-ti e-te-si-pi ŠAH₂-MEŠ-šu₂ uṭ-ṭa-bi-hi u₃ {LU₂}ERIM-MEŠ gab-bi am-mar i-si-šu₂ il-li-ku-u-ni-ni LU₂ {KUŠ}hi-in-tu-šu₂ x TA@v E₂-šu₂ un-ta-al-li u₃ e-ta-ar₂-bu ARAD ša LUGAL EN-ia u₂-x x x u₃ {GIŠ}GEŠTIN-MEŠ x x x ša ina ŠA₃-bi gab-bu x x x u₃ URU ša {1}am-ia-ta-aʾ i-se-niš ma-ah-iṣ {LU₂}NU.GIŠ.SAR šu-u₂ ša AD-ia ša AD-AD-ia₂ AD-AD-ia₂ a-sap-ra ina UGU-hi-šu₂ ma-a lu-u₂-bi-lu-niš-šu₂ {1}ba-tu-lu {LU₂}ERIM-MEŠ-šu₂ i-sa-par ma-a pu-ga-ni-šu₂ LU₂ iṣ-ṣab-tu ina UGU-hi-ia₂ na-ṣu-u-ni {1}ba-tu-lu it-tal-ka hi-sa-ti ina pa-ni LUGAL be-li₂-ia₂ id-du-bu-ub u₂-ma-a an-nu-rig {LU₂}šak-nu-MEŠ-šu₂ ša ir-du-u-šu₂-ni ina pa-ni LUGAL be-li₂-ia as-sap-ra LUGAL be-li₂ liš-al-šu₂-nu {1}am-ia-ta-aʾ lid-bu-bu LUGAL x x x x x x x x x
