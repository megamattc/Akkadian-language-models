saao/saa15/P334697
DI-mu a-na KUR ša LUGAL be-li₂-ia₂ ina UGU {1}as-ru-ka-nu ša LUGAL EN iš-pur-an-ni šum-ma DINGIR-MEŠ ša LUGAL EN-a e-tap-šu₂ ina ŠU.2-ia₂ it-tuq-ta ki-i ša LUGAL EN iš-pur-an-ni e-pa-aš₂ ina UGU LUGAL EN-a u₂-še-ba-la-aš₂-šu₂ ina UGU {URU}ku-lu-man-a.a ša LUGAL EN iš-pur-an-ni ma-a di-ib-bi DUG₃.GA-MEŠ is-si-šu₂-nu du-ub-bu ka-a.a-ma-nu di-ib-bi DUG₃.GA-MEŠ is-se-e-šu₂-nu a-da-bu-ub x x x x+x u₂-ra-te-šu₂-nu x x x x x TA 20 {LU₂}ERIM-MEŠ x x x x x x-ši-ta DUMU {1}ir-tuk-ka-nu {LU₂}EN-URU {LU₂}EN-URU ša {URU}ur-ia-ka ki-i {LU₂}GAL-MEŠ TA@v pa-ne₂-e-šu₂ e-ti-qu-u-ni it-tal-ka ina pa-ni-ia re-eh-te ma-da-te na-ṣa ina UGU {LU₂}GAL-MEŠ u₂-bal a-na {LU₂}GAL-MEŠ ša LUGAL EN-a DI-mu a-na {KUR}el-li-pi e-tar-bu
