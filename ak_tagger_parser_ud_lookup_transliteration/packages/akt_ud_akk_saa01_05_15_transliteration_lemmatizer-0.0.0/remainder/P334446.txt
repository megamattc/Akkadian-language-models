saao/saa15/P334446
a-na LUGAL EN-ia ARAD-ka {1}man-nu-ki-{URU}NINA lu DI-mu a-na LUGAL EN-a DI-mu a-na KUR ša LUGAL EN-a ina UD 18-KAM₂ ša {ITI}BARAG a-na {URU}kar-{1}LUGAL-GI.NA e-tar-ba a-na EN.NUN-MEŠ gab-bu ša LUGAL EN-a DI-mu {LU₂}EN-URU-MEŠ {LU₂}EN-URU-MEŠ am-ma-la am-ma-la ša bat-te-bat-te-e-a DI-mu ša E₂.GAL i-sa-al-lu ina UGU ṭe₃-e-mu ša {1}lu-tu-u₂ šu-u-tu₂ {1}aš₂-pa-ba-ra ina {URU}ha-dal-pa qa-ra-bu i-sa-ha-ii-ši u₂-pu-šu₂ {LU₂}ERIM-MEŠ ša a-ha-ii-ši i-du-u-ku ina UGU {1}up-pi-te {LU₂}EN-URU {LU₂}EN-URU ša {URU}ur-ia-ku ša pa-tu-u-ni ša a-na LUGAL EN-a a-qa-bu-u-ni ki-i a-na-ku ina pa-ni LUGAL al-lik-an-ni šu-u-tu₂ a-na {KUR}ša₂-bar-da ih-tal-qa {1}{d}PA-LAL-an-ni {LU₂}ARAD ša LUGAL i-se-me šu-u-tu₂ {1}u₂-ak-sa-tar i-sa-ap-ru iṣ-ṣab-tu-ni-šu₂ 04 {LU₂}DUMU-MEŠ-šu₂ is-se-e-šu₂ ina ŠA₃ UD-mu ša a-na-ku a-na {URU}kar-{1}LUGAL-GIN e-ru-bu-u-ni ina UGU {1}ra-ma-ti-i a-sa-ap-ra mu-ku UN-MEŠ še-bi-la ki-ma UN-MEŠ-šu₂ na-ṣu-u-ni a-na ma-šar-te is-si-ia ub-ba-la-aš₂-šu₂
