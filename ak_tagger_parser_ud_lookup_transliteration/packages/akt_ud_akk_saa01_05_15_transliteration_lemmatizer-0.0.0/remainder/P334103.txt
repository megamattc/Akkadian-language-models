saao/saa15/P334103
a-na LUGAL be-li₂-ia₂ ARAD-ka {1}{d}15-du-ri lu DI-mu a-na LUGAL EN-ia₂ ina UGU {1}{d}PA-MU-AŠ {1}{d}PA-SU {LU₂}A.ZU-MEŠ ša a-na LUGAL be-li₂-ia₂ aq-bu-u-ni an-nu-rig ina ŠU.2 {LU₂}A-KIN-e-a {LU₂}A-KIN-e-a ina pa-an LUGAL be-li₂-ia₂ a-sap-ra-šu₂-nu ina pa-an LUGAL be-li₂-ia₂ le-ru-bu LUGAL be-li₂ i-si-šu₂-nu lid-bu-bu ke-e-tu a-na-ku la u₂-bar-ri la a-qa-ba-aš₂-šu₂-nu be₂-et LUGAL be-li₂ i-šap-par-ša₂-nu-ni {1}{d}UTU-EN-PAB TA@v {URU}de-ri i-sap-ra ma-a muš-ša₂-ra-ni-i la-aš₂-šu₂ ina ŠA₃ E₂.SIG₄-MEŠ ša E₂-DINGIR E₂-DINGIR la niš-kun u₂-ma-a a-na LUGAL be-li₂-ia₂ a-sap-ra 01-en muš-ša₂-ru-u liš-ṭu-ru lu-še-bil₂-u-ni ina pi-it-ti re-hu-ti liš-ṭu-ru ina ŠA₃-bi E₂.SIG₄-MEŠ ša E₂-DINGIR E₂-DINGIR liš-ku-nu A.AN-MEŠ ma-aʾ-da a-dan-niš i-ta-lak BURU₁₄-MEŠ de-e-qe ŠA₃-bi ša LUGAL be-li₂-ia₂ lu-u DUG₃.GA
