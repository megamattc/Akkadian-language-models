saao/saa15/P334381
x x x x x+x+x x x x ši x x x+x x x-zu-u-ni x x x {LU₂}ERIM-MEŠ 50 ina {URU}ni-kur ina pa-ni-ia i-ta-al-ku-u-ni {LU₂}ERIM-MEŠ ša ina pa-ni-ia ša-nu-u-ni 01 me 30 u 05 ina ŠA₃-bi-šu₂-nu mi-tu E₂ KASKAL ša {URU}kar-LUGAL-GI.NA ik-šu-da-an-ni a-sa-pa-ra na-ṣu-ni-šu₂-nu ina UGU E₂-MEŠ ša {LU₂}UŠ₂-MEŠ u₂-se-ri-bu-šu₂-nu GUD-MEŠ UDU-MEŠ MI₂-MEŠ at-ta-na-šu₂-nu {LU₂}qur-bu-ti ša LUGAL GUD-MEŠ-šu₂-nu UDU-MEŠ-šu-nu MI₂-MEŠ-šu-nu e-ta-kal TA@v pa-an la-šu-ti-e ih-ta-al-qu TA@v ma-ṣi TA@v IGI la-šu-ti ih-liq-qu-u-ni ina pa-ni-ia lu i-lik-ku-u-ni a-na {KUR}ma-na-a.a a-na mi-ni il-li-ku DINGIR-MEŠ ša LUGAL EN-ia₂ šum₂-mu u₂-du-u-ni a-ki {KUR}ta-bal-a.a ih-li-qu-u-ni a-ki TA mad-a.a u₂-ṣa-ni a-se-me a-sap-ra a-na {KUR}ma-na-a.a a-na {KUR}ma-za-mu-a ina {KUR}ha-ban {LU₂}ERIM-MEŠ i-ba-aš₂-ši TA@v ŠA₃-šu₂-nu TA {KUR}ma-na-a.a na-ṣu-u-ni um-ma-a LUGAL i-sa-pa-ra-an-ni {LU₂}hu-ub-tu₂ u₂-sa-aṣ-bi-it LUGAL EN-li₂ u₂-da šum₂-mu ši-ṭu ana-ku šum₂-mu la e-pi-šu a-na-ku u₂-ma ša {URU}ni-kur {URU}ti-zu {URU}ki-gu-uh-tu₂ {URU}ki-za-ha-si {URU}HAL.ṢU-MEŠ ša qa-an-ni na-ka-ri ka-ar-ru-u-ni u₂-šu-ru-u-ni LUGAL EN le-e-mur 01-en ina ŠA₃-šu₂-nu šum₂-mu ub-ta-liṭ hi-ṭu-u₂ šip-ṭu pit-ti LUGAL a.a-ši e-mi-da-ni ERIM-MEŠ 02 lim i-ba-aš₂-ši LUGAL it-ti-din-ni šum₂-mu {LU₂}SAG-MAN šum₂-mu {LU₂}qur-bu-ti li-li-ka x x x x x x+x ša-aṣ-bu-tu₂ x x x x x x ina na-ge-e x x x x x x x-mu-ru x x x x x x x x x-tu₂ x x x x x+x ih-liq-qu-u-ni 20 {LU₂}ERIM-MEŠ x x x x x+x
