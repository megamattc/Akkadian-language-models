saao/saa15/P334155
a-na LUGAL be-li₂-ia ARAD-ka {1}aš-šur-U-LAL-in lu-u DI-mu a-na LUGAL be-li₂-ia₂ ina UGU UN-MEŠ ša {1}ha-za-nu ša LUGAL be-li₂ iš-pur-an-ni an-nu-rig gab-bi-šu₂-nu up-ta-hir a-na šu-ma-a-ti a-sa-ṭar a-na pa-an LUGAL be-li₂-ia₂ u₂-se-bi-la {1}u₂-ba-ra {1}{d}PA-ba-ni PAB-šu₂ 01 DUMU GA 02 MI₂ PAB 05 {1}pa-li-ih-ka-lib-luṭ {1}{d}PA-PAB-APIN-eš PAB-šu₂ 01 DUMU 04 02 MI₂ PAB 05 {1}za-za-a 01 DUMU 04 01 MI₂ 02 DUMU.MI₂ PAB 05 {1}har-ra-nu-u₂ {1}a-mat-EN-PAB DUMU 05 03 MI₂ PAB 05 {1}na-ʾi-id-E₂-še-ri-ga {1}{d}PA-AŠ-PAB PAB-šu₂ 03 MI₂ PAB 05 {1}EN-la-mur {1}{d}a-nu-APIN-eš PAB-šu 01 MI₂ PAB 03 {1}BA-ša₂-a {1}ri-ha-a-ni {LU₂}MUŠEN.DU₃-MEŠ 01 DUMU 03 02 MI₂ PAB 05 {MI₂}pal-ta-ṣi NIN-sa PAB 02 DUMU.MI₂ {1}ha-za-nu PAB 12 ERIM KALAG-MEŠ 01 DUMU 05 02 DUMU 04 01 DUMU 03 01 DUMU GA 15 MI₂-MEŠ 02 DUMU.MI₂-MEŠ PAB-ma 35 ERIM-MEŠ ZI 05 TA@v ŠA₃-bi-šu₂-nu ma-ṭi-i-u₂ 03 a-na TIN.TIR{KI} ina kas-pu ta-dan-nu ša ina E₂ {1}DINGIR-ia-da-aʾ id-din-nu-ni la nu-u₂-da u₃ ket-ti ina ŠA₃-bi UN-MEŠ an-nu-tu₂ gab-bi 01-en u₂-de-šu₂ ARAD-šu₂ ina ŠA₃-bi u₃ re-eh-ti LUGAL be-li₂ liš-al ki-i la {LU₂}ARAD-MEŠ-šu₂ šu-nu-u-ni a-na-ku TA@v IGI šip-ṭu ša LUGAL be-li₂ iš-pur-an-ni ma-a 01-en TA@v ŠA₃-bi-šu₂-nu e-te-li-ka lu-u tu-da ki-i at-ta hi-ṭu ina UGU-hi-šu₂-nu ta-na-aš₂-šu₂-nu ap-ta-lah₃ gab-bi u₂-se-ṣi at-ti-din
