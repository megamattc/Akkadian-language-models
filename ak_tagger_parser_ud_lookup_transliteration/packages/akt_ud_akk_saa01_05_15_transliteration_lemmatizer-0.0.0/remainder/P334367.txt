saao/saa15/P334367
a-na LUGAL BE-ia ARAD-ka {1}{d}UTU-EN-PAB lu DI-mu a-na LUGAL BE-ia ina UGU UN-MEŠ ša ina IGI {KUR}la-ba-du-da-a ša ina IGI LUGAL BE-ia aq-bu-u₂-ni {1}ba-la-su {LU₂}GAR-šu₂-nu LUGAL be-li₂ ṭe₃-mu i-sa-kan-šu ma-a UN-MEŠ sa-hi-ri a-na EN-MEŠ-šu₂-nu di-i-ni an-nu-rig MU-MEŠ-ni-šu₂-nu a-sa-ṭar ina IGI LUGAL BE-ia u₂-se-bi-la u₃ {LU₂}ERIM-MEŠ ša UN-MEŠ-šu-nu ina ŠA₃-bi-ni i-se-niš i-ta-al-ku-u-ni UN-MEŠ-šu-nu lu-sa-hi-ru li-di-nu-ni-šu₂-nu ba-si {LU₂}ERIM-MEŠ i-kab-bu-su dul-lu ep-pu-šu₂ u₂-zu-un-šu-nu ina UGU UN-MEŠ-šu₂-nu la ik-kab-bu-su dul-lu la ep-pu-šu₂ šu-nu an-na-ak UN-MEŠ am-ma-ka i-su-ri šu-nu i-qa-bi-u ma-a {1}ša₂-la-DINGIR-man-nu i-ta-na-na-ši a-sa-al-šu₂ ma-a la a-di-ni
