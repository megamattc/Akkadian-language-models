saao/saa15/P334163
{1}sa-pi-ku {1}a-qa-ba {1}la-ba-ši {1}za-qi-ru {1}EN-ZU PAB 05 {LU₂}da-ra-ta-a.a ma-a a-ni-ni pu-tuh {URU}da-ra-a-te na-ṣa-ni ma-a ina ŠA₃-bi ni-ik-sa-a-ni {1}sa-a-e-ru a-di {LU₂}ERIM-MEŠ ma-la ina UGU-hi-šu₂ am-ru-u-ni ina ŠA₃-bi URU nu-še-rab ma-a {URU}da-ra-a-ti ni-ṣab-bat a-na {1}{d}AMAR.UTU-MAN-PAB ni-dan ma-a dul-lu ina UGU E₂-MEŠ-ni le-pu-šu₂ ma-a ina UGU E₂ ša dul-lu e-pa-lu-u-ni nik-su ina ŠA₃-bi ni-ki-si {LU₂}ERIM-MEŠ ina ŠA₃-bi nu-še-rab ma-a ina UGU {1}eri-ba ina UGU {1}{d}30-BAD₃-PAB dul-lu le-pu-šu ma-a ki-ma 01.en TA@v ŠA₃-bi-šu₂-nu a-ki dib-bi lam-ma-du-u-ti ina ŠA₃-bi {URU}da-ra-a-ti e-tar-bu u₃ a-ni-ni {LU₂}ERIM-MEŠ ina ŠA₃-bi nik-sa-a-ni nu-se-ri-ib ma-a URU ni-ṣab-ba-ta ma-a ina UGU 01.en TA@v ŠA₃-bi-šu₂-nu ša dul-lu ep-pa-lu-u-ni ma-a šu₂-u lil-li-ka ina {URU}da-ra-a-ti le-ru-ub ma-a {1}{d}AMAR.UTU-MAN-PAB re-eh-ti mu-ši-šu₂ lil-li-ka SI ša {1}a-ta-a li-il-bi ma-a {LU₂}ERIM-MEŠ am-mar ina UGU {1}sa-a-e-ri la am-ru-u-ni ša ina E₂ ša {1}sa-pi-ku i-qab-bi ma-a la-aš₂-šu₂ {1}{d}AMAR.UTU-A-AŠ a-na a.a-li-šu₂-nu la il-lak ma-a a-na-ku 02-šu₂ 03-šu₂ pa-an {1}{d}AMAR.UTU-A-AŠ at-ta-lak ma-a {ANŠE}KUR.RA-MEŠ-ka lil-lik-u-ni ka-a-du ina UGU-hi-ni lu šu₂-nu ma-a la i-ma-gar ma-a šum₂-ma ŠA₃-ba-ku-nu gi-il-me
