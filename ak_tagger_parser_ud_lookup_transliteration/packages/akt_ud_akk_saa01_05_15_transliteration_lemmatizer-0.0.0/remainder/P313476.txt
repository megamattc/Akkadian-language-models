saao/saa15/P313476
a-na LUGAL be-li₂-ia ARAD-ka {1}x x x x x lu DI-mu a-na LUGAL EN-ia ina UGU ša LUGAL be-li₂ iš-pur-an-ni ma-a {LU₂}TIN-MEŠ di-i-ni a-na {LU₂}GAL-MEŠ ša {LU₂}TIN-MEŠ-šu₂-nu la-aš₂-šu₂-ni lu qur-bu 06 šu₂-nu {LU₂}TIN-MEŠ ša i-se-e-a x x dul₆-lu ša LUGAL ne₂-pa-aš₂ TA SAG ina UGU {1}ba-da-a ina UGU {1}la-an-si-i a-sa-ta-bar mu-ku ia-mut-tu a-na pil-ki-šu₂ {LU₂}TIN lu-u-bi-la 01.en {LU₂}TIN la i-ma-ṭi LUGAL be-li₂ u₂-da {LU₂}TIN hal-qu {LU₂}kaš-ša₂-a.a ina pa-ni-ni u₂-ma-a 06 {LU₂}TIN-MEŠ {LU₂}kaš-ša₂-a.a i-se-e-a na-ṣa-ka ki-ma 01.en a-na {1}ba-da-a 01.en a-na {1}la-an-si-i a-ti-din 04 ina pa-ni-ia₂ dul₆-li e-pu-šu₂ o liš-pa-ru-ni {LU₂}kaš-ša₂-a.a a-na {LU₂}EN-pi-qit-ti {LU₂}EN-pi-qit-ti ša {1}la-an-si-i ma-a {LU₂}e-tin-na-ka i-ba-aš₂-ši-i šum₂-ma i-ba-aš₂-ši LUGAL be-li₂ x+x x x dul-lu le-pu-šu₂ a-na LUGAL be-li₂-ia₂ la-din
