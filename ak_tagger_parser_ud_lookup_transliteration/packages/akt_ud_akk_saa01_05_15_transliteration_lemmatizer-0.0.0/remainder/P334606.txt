saao/saa15/P334606
a-na LUGAL be-li₂-ia ARAD-ka {1}DINGIR-ia-da-aʾ lu-u DI-mu a-na LUGAL be-li₂-ia₂ DI-mu a-na ma-a-ti u₃ {URU}bi-ra-a-te ša LUGAL be-li₂-ia₂ ŠA₃-bu ša LUGAL be-li₂-ia₂ lu DUG₃.GA-šu₂ {LU₂}GAL-MEŠ {URU}bir-tu₂ ša {URU}mi-nu-uʾ e-tap-šu₂ o 01 lim ANŠE {ŠE}PAD-MEŠ TA ŠA₃-bi {URU}bir-ti ša {LU₂}lu-hu-u₂-ta-a.a in-ta-at-hu ina ŠA₃-bi ik-tar-ru ana-ku 10 ANŠE MUN 16 me x x {ŠE}ku-dim-me 30 {DUG}šap-pa-a-te ša I₃.GIŠ 18 {DUG}šap-pa-a-te ša nap-ṭi 30 {GIŠ}BAN-MEŠ 20 lim {GI}GAG.UD.TAG.GA-MEŠ x x-li-ti 10 lim {GI}šur-di 01 me x x u₂ 02 GU₂.UN {SIG₂}x 03 GU₂.UN šu-na-ga-a-te ša x x-MEŠ ina ŠA₃-bi a-sa-kan {LU₂}EN-pi-qit-te-ia {LU₂}EN-pi-qit-te-ia 01 me {LU₂}i-tu-a.a i-si-šu₂ i-si-šu₂ TA {LU₂}qur-mur-a.a ša E₂.GAL ina ŠA₃-bi ap-ti-qid-di {LU₂}GAL-MEŠ {ID₂}ia-za-pu ik-ta-ad-ru ig-dam-ru UD 11-KAM₂ TA@v ŠA₃-bi {URU}mi-nu-uʾ ut-tam-me-šu₂ ina UGU {ID₂}pi-ia-a-ti ša {ID₂}pa-a-ti-{d}BE it-tal-ku {URU}bir-tu ina ŠA₃-bi ep-pu-šu₂ 10 {LU₂}qur-mur-a.a-e-a 20 {LU₂}i-tu-a.a-e-a i-si-šu₂-nu it-tal-ku ana ŠA₃-bi x-ru-bu ma-aʾ-du x x x ina ŠA₃-bi ma-a ap-ta-x x x x x ina {URU}mi-nu-uʾ x x x x x am-mar ina ŠA₃-bi x x x x {ŠE}NUMUN-MEŠ ina ŠA₃-bi e-ra-aš₂ ha-ra-ma-ma u₂-nam-maš a-na BAD₃-{1}ku-ri-gal-zi a-na EN.NUN-ia al-lak
