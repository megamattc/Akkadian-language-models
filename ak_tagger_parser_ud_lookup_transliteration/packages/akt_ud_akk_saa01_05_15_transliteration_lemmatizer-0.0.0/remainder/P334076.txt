saao/saa15/P334076
a-na LUGAL be-li₂-ia ARAD-ka {1}man-nu-ki-i-{URU}ni-nu-a lu šul-mu a-na LUGAL be-li₂-ia šul-mu a-na KUR ša LUGAL be-li₂-a {LU₂}mat-a.a ša bat-te-bat-te-e-ni ne₂-e-hu u₃ a-ne₂-e-nu dul-li-in-ni ne₂-pa-aš₂ ša LUGAL be-li₂ iš-pur-an-ni ma-a ina ir-ti {1}MAN-IGI-a-ni a-lik ma-a DUMU {1}lu-du-u₂ i-pa-qi-dak₃-ka ma-a NUMUN LU₂-u₂-tu₂ lu la e-mar-šu₂ a-du a-na {URU}kar-{1}MAN-GIN tu-še-ra-bu-šu₂-u-ni a-du ŠA₃ ne₂-re-bi ina ir-ti-šu₂ at-ta-lak DUMU {1}lu-du-u₂ ip-ta-aq-da me-me-ni la e-mur-šu₂ a-du a-na {URU}kar-{1}MAN-GIN u₂-še-ri-bu-šu₂-ni u₃ ša LUGAL be-li₂ iš-pur-an-ni ma-a ina UGU {1}lu-du-u₂ šu-up-ru ma-a TA E₂.GAL ina UGU i-sa-ap-ru-ni ir-tu-u₂-bu-u-ni ma-a x x x x x x x x x x x x x x x x x+x x+x x x x x x x ina {URU}ki-mar ku-ru šu-x x x gab-bu ne₂-e-hu dul-la-aš₂-šu₂-nu e-pu-šu₂ ina UGU UN-MEŠ ša {1}x+x x x ša LUGAL be-li₂ iš-pur-an-ni a-sap-ra ina UGU DUMU {1}ir-tuk-ka-a-nu šum₂-ma UN-MEŠ u₂-se-bi-la ina UGU LUGAL be-li₂-a u₂-še-ba-la-aš₂-šu₂-nu u₂-la-a mi-i-ni ši-ti-ni a-na LUGAL be-li₂-a a-šap-pa-ra ina UGU {ŠE}e-bu-ri ša LUGAL be-li₂ iš-pur-an-ni ma-a mi₃-ni ši-ti-ni a-ta-a la ta-aš₂-pu-ra {ŠE}e-bu-ru pu-ru-uʾ kan-nu ma-hi-iṣ a-dan-niš da-ii-qi MU u₃ A.AN-MEŠ ku-pu-u₂ a-x ka-a.a-ma-nu i-za-nu-un-nu
