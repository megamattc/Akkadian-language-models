saao/saa15/P334483
a-na LUGAL be-li₂-ia ARAD-ka {1}{d}PA-MU-SUM-na lu-u DI-mu a-na LUGAL be-li₂-ia DI-mu a-na {URU}HAL.ṢU a-na {LU₂}za-ku-u a-na {LU₂}ARAD-MEŠ ša LUGAL be-li₂-ia {LU₂}ša-pa-an-E₂.GAL ša LUGAL be-li₂ ina IGI {1}ma-hu-ma-a.a iš-ku-nu-u-ni uk-ta-bi-du {URU}la-hi-ri URU-MEŠ ša a-hu-la ša bat-bat-te-šu₂-nu ha-di-u₂ a-dan-niš ma-a u₂-ma-a nu-u₂-da a-ki-i {LU₂}ARAD-MEŠ ša LUGAL be-li₂-i-ni a-ni-ni-i-ni ša LUGAL be-li₂ iš-pur-an-ni ma-a TA šid-di ar-ki ina bat-bat-ti ša {URU}HAL.ṢU a-na a-ra-si ša {KUR}mu-da-bir a-mur a-ta-mar ma-aʾ-da a-dan-niš ina UGU DUMU {1}ha-la-me a-ki-i ša LUGAL be-li₂ iš-pur-an-ni a-sap-raš-šu {LU₂}A-KIN-e-a {LU₂}A-KIN-e-a u₂-di-ni la-a il-la-ka {LU₂}A-KIN {LU₂}A-KIN ša {URU}mar-pa-da-a.a a-na pa-ne₂-e-a it-tal-ka 02-ta ši-na {LU₂}qin-na-a-te ša {URU}mar-pa-da 01.et {LU₂}qin-nu pa-ne₂-e-ša a-na pa-an LUGAL EN-ia₂ 01.et-ma {LU₂}qin-nu la pa-ne₂-ša i-sa-par-u-ni ma-a {LU₂}qin-nu an-ni-tu₂ ša la ta-ma-gur-u-ni i-se-e-ni la-a tal-la-kan-ni ma-a ni-du-ka ha-ra-ma-ma a-ni-ni a-na pa-an LUGAL be-li₂-i-ni ni-il-lak {LU₂}A-KIN {LU₂}A-KIN a-sa-par-šu₂-nu mu-uk o šum₂-ma ar₂-hiš ta-tal-ka-ni x x ina UGU BAD₃ ša {1}mu-še-zib ša LUGAL be-li₂ iš-pur-an-ni a-na-ku {1}EN-MAN-PAB {LU₂}qur-bu-tu₂ is-sa-he-iš ina ŠA₃-bi ni-ta-lak x x x pu-ut URU ak-ta-la ina UGU uš-še {1}EN-MAN-PAB iq-ṭi-ri-ib is-si-šu₂-nu i-du-bu-ub ma-a {1}mu-še-zib nu-še-ṣi-a a-na UGU LUGAL be-li₂-i-ni nu-še-bil ERIM-MEŠ nu-še-ri-ib a-ki-i x x x x ina UGU i-si-ta-ti x x x x a-ki-i ha-mi-iʾ x x x ba-si ni-kit-ta-ša x x x la-aš₂-šu₂ an-nu-rig li-ṭi ša {URU}bir-ti ina UGU maš-ki e-te-ṣi-ir a-na LUGAL be-li₂-ia u₂-še-bi-la is-su-ri LUGAL be-li₂ i-qa-bi ma-a ki ma-ṣi {LU₂}ERIM-MEŠ ina ŠA₃-bi tu-še-ri-ba-aʾ 50 {LU₂}i-tu₂-ʾu 30 {LU₂}qa-mur-ra PAB 80 {LU₂}ERIM-MEŠ ina ŠA₃-bi
