saao/saa05/P334305
a-na LUGAL EN-ia ARAD-ka {1}u₂-pa-qa-{d}UTU lu DI-mu a-na LUGAL EN-ia UD 20-KAM₂ ša {ITI}ŠU {LU₂}GAL-MEŠ TA@v ŠA₃ {URU}ie-e-ri u₂-ta-mi-šu a-na {URU}bir-te ša {1}10-rem₂-a-ni i-tal-ku {1}{d}E₂.A-MAN-DU₃ i-si-šu-nu i-ta-lak a-na-ku ina ŠA₃ {URU}ie-e-ri a-na-ku a-ki LUGAL be-li₂ iq-bu-u-ni EN.NUN ša {1}{ID₂}za-ba-BA-ša₂ a-na-ṣar UGU ṭe₃-me ša {1}{ID₂}za-ba-BA-ša₂ {LU₂}DUMU-šip-ri {LU₂}DUMU-šip-ri ša {URU}hu-bu-us-ka-a.a ina UGU {LU₂}sar-tin-ni i-tal-ka iq-ṭi₂-bi ma-a u₂-ta-mi-šu-šu ina UGU {1}ur-sa-a i-tal-lak a-bu-tu₂ ku-un-tu₂ ši-i-ti ṭe₃-mu a-ni-u₂ 02-šu 03-šu a-ki a-ni-e a-se-me o a-na-ku an-nu-rig EN.NUN-šu a-na-ṣar
