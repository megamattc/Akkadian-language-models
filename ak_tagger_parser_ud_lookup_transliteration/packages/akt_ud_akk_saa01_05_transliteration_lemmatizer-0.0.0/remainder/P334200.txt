saao/saa05/P334200
a-na LUGAL EN-ia ARAD-ka {1}LUGAL-IGI.LAL-an-ni lu DI-mu a-na LUGAL EN-ia ša LUGAL EN iš-pur-an-ni ma-a e-mu-qi-ka ku-ṣu-ru lu et-ka-ka ma-a šum₂-mu ta-ri-iṣ KASKAL ša a-na {URU}hi-ri-te ša u₂-x x a-lik la-aš₂-šu la ta-ri-ṣi kaq-qu-ru ma-ri-ṣi bir-te KUR-MEŠ-ni šu-u₂ A-MEŠ kar-ku ID₂ da-ʾa-na la a-na {KUŠ}maš-ki-ri ka-ra-ri i-la-ka la a-na {KUŠ}ka-la-ki LUGAL EN u₂-da ERIM-MEŠ A-MEŠ la i-la-ʾu-u₂ e-mu-qi pu-uh-ra al-lak e-li a-na {KUR}su-um-bi a-na {URU}x x a-la-bi-a ina {KUR}E₂-ha-ban x x x x+x x x x x x x x x x x x x x x x x x ah-tu₂-ru-up x+x x x x ina pa-ni-šu₂ a-da-gal šu-tu-ma ih-tu₂-ur-pa-ni ina pa-ni-ia i-da-gal DUMU {1}EN-SUM-na ina šad-daq₃-diš i-si-ia a-na KASKAL la i-li-ki ERIM-MEŠ SIG₅-MEŠ ik-ta-la {LU₂}TUR-MEŠ qa-lu-te i-si-ia u₂-se-ṣi u₂-ma-a {LU₂}ša₂-E₂-ku-din LUGAL EN liš-pu-ra lu-še-ṣi-šu₂ i-si-ia lil-li-ki u₂-la-a i-bal-ka-ta i-ma-qu-ut ina UGU mur-ṣi e-te-ka la-aš₂-šu i-si-ia la i-la-ka {LU₂}TUR-MEŠ-ni-ma qa-lu-te i-si-ia u₂-še-ṣa ERIM-MEŠ SIG₅-MEŠ i-ka-al-la o
