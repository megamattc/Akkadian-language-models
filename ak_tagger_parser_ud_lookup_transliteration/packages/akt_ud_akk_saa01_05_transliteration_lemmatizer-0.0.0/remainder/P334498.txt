saao/saa05/P334498
a-na LUGAL EN-ia ARAD-ka {1}ša-aš-šur-du-bu lu DI-mu a-na LUGAL EN-ia a-dan-niš DI-mu a-na {URU}bi-ra-a-ti a-na KUR ša LUGAL EN-ia ša a-na LUGAL EN-ia₂ aš₂-pur-an-ni nu-ku {KUR}šu-ub-ri-a.a {LU₂}ERIM-MEŠ-ia u₂-ṣa-bit LUGAL be-li₂ i-sap-ra ma-a {LU₂}ERIM-MEŠ-šu₂ pi-it-ti {LU₂}ERIM-MEŠ-ka ṣa-bit a-di u₂-ra-mu-u-ni x+x x x x x+x a-ṣa-bat a-x x x ša a-na LUGAL EN-ia₂ aš₂-pur-an-ni nu-ku 05 me {GIŠ}UR₃-MEŠ ina ta-hu-me ša {KUR}URI-a.a i-ta-as-qu u₂-ma-a {LU₂}03.U₅-ia ša is-si-qu-u-ni i-ti-ki-si ina šid-di ID₂ ik-ta-ra-ra ki-ma dul-lu ug-da-mir u₂-nam-ma-ša₂ {LU₂}ERIM-MEŠ u₂-pa-har am-mar 01 me {LU₂}ERIM-MEŠ u₂-za-ka e-ru-bu {GIŠ}UR₃-MEŠ ina ID₂ i-ka-ru-ru re-hu-ti a-na EN.NUN-šu₂-nu ina E₂-šu-ub-te-šu₂-nu E₂-šu-ub-te-šu₂-nu u₂-še-ša₂-ab i-su-ri bar-tu me-me-ni EN.NUN u₂-da-ʾa-na TA IGI bar-ti pal-ha-ku {LU₂}EN.NAM ša {URU}pu-lu-u-a ša pu-tu₂-u-a i-sa-bar ma-a a-ta-a {LU₂}A-šip-ri {LU₂}A-šip-ri ša PAB-ia qal₃-li la il-li-ka ma-a i-lu-u ina IGI-šu e-ra-ba x x x x x x x-u₂ 03-šu₂ it-tal-ka x x x x x x x x-ni a-na a-ha-iš x x x x x x x x iš-me
