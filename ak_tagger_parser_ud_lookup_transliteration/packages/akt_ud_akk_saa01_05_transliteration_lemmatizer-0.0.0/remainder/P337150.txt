saao/saa05/P337150
a-na LUGAL be-li₂-ia ARAD-ka {1}aš-šur-re-ṣu-u-a lu DI-mu a-na LUGAL be-li₂-ia {1}bu-ri-e {1}e-zi-ie-e {1}ga-ma-lu {1}e-hi-ie-e PAB 04 ša ŠU.2 {1}a-ri-a-za-a {1}ku-ma-a.a {1}bi-ri-a-un PAB 02 ša ŠU.2 {1}a-ri-e 06 {1}ku-ma-a.a an-nu-ti il-lu-ku ina ŠA₃ {URU}bu-su-si ša E₂ {LU₂}GAL-KAŠ.LUL {LU₂}GAL-KAŠ.LUL u₂-šu-bu {URU}bu-su-sa-a.a ṣa-hi-ta-a-te ša KUR-aš-šur{KI} TA@v {URU}kal-hi TA@v {URU}ni-nu-a i-laq-qi-u a-na {1}ku-ma-a.a an-nu-te i-du-nu {1}ku-ma-a.a an-nu-te ina ŠA₃ {URU}a-i-ra E₂ {1}SAG.DU-a-ni ša ŠU.2 {1}sa-ni-ie-e EN-URU EN-URU {LU₂}ARAD ša {LU₂}EN.NAM ša {URU}kal-hi ina ŠA₃-bi e-ru-bu TA@v ŠA₃-bi ina ŠA₃-bi {KUR}URI u₂-bu-lu TA@v ma-ak-ka ṣa-hi-ta-a-te a-na ni-ša₂ u₂-ba-al-u-ni LUGAL be-li₂ ina UGU {1}sa-ni-ie-e EN-URU EN-URU liš-pur {1}ku-ma-a.a an-nu-te lu-ṣa-bi-it ina UGU LUGAL be-li₂-ia₂ lu-še-bi-la LUGAL be-li₂ liš-al-šu₂-nu ṣa-hi-ta-a-te an-na-te TA@v a.a-ka i-na-šu-ni a-na a.a-ša₂ i-da-nu-ni man-nu TA@v ŠU.2-šu₂-nu i-ma-har-u-ni man-nu u₂-še-bar-ru-šu-nu-u-ni {1}ku-ma-a.a an-nu-te hal-qu-u-te šu-nu TA@v {URU}ku-um-me hal-qu
