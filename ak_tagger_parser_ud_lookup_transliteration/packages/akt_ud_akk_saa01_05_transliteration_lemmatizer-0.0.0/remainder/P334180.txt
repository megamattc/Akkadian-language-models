saao/saa05/P334180
a-na LUGAL EN-ia ARAD-ka {1}aš-šur-EN-KALAG-in lu-u DI-mu a-na LUGAL EN-ia {LU₂}ša-E₂-ku-din ša ina UGU UN-MEŠ KUR hal-qu-te u₂-še-ṣa-an-ni {LU₂}ERIM-MEŠ TA@v ba-ta-ba-ti-ia u₂-se-ṣi-a i-ta-an-na {KUR}hal-zi-AD.BAR-a.a gab-bi-šu₂-nu ma-aʾ-da hal-qu ina ŠA₃-bi KUR-MEŠ gab-bu šu-nu {LU₂}ša-E₂-ku-din da-li-ih ma-a KASKAL ka-ri-im an-nu-rig {1}{d}PA-u₂-a {LU₂}ša-E₂-ku-din ša ina IGI {LU₂}kal-da-a.a pa-qi-du-u₂-ni 03 me 80 ZI-MEŠ na-aṣ-ṣa TA@v ŠA₃-bi-šu₂-nu ina ŠA₃ {KUR}ia-su-me ina ŠA₃ {KUR}E₂-za-ma-ni re-e-hu e-gir₂-tu₂ ina UGU-hi-šu₂ liš-pur-u₂-ni ki-i ša {KUR}kal-da-a.a u₂-še-ṣa-an-ni u₂-ga-mar-u-ni ki-i ša UN-MEŠ KUR hal-qu-te u₂-pa-har-an-ni u₂-bal-an-ni
