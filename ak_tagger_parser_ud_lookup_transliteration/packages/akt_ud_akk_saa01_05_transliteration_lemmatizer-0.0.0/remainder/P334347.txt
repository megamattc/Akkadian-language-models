saao/saa05/P334347
a-na LUGAL EN-ia ARAD-ka {1}a-ši-pa-a lu DI-mu a-na LUGAL EN-ia a-dan-niš DI-mu a-na {URU}bi-rat a-na KUR ša LUGAL EN-ia₂ {LU₂}03.U₅ ša LUGAL EN-ia₂ ša il-li-kan-ni ma-a EN.NUN-ka lu dan-na-at EN.NUN dan-na-at a-dan-niš 03 {LU₂}EN.NAM-MEŠ ina {URU}pu-lu-a 03 {LU₂}NAM-MEŠ ina {URU}da-ni-ba-ni ina pu-tu-ni TA {ANŠE}a-ṣap-pi pu-uh-ru a-ni-nu EN.NUN ina pu-tu-šu-nu ni-na-ṣar UN-MEŠ gab-bu ina E₂-BAD₃-MEŠ-ni E₂-BAD₃-MEŠ-ni šu-nu GUD-MEŠ UDU-MEŠ ina ba-te an-ni-te ša ID₂ šu-nu a-ni-nu ni-za-az ina x x+x x+x ni-na-ṣar o šu-uh {ŠE}IN.NU ša LUGAL be-li₂ iš-pur-an-ni ina ŠA₃ {ITI}ŠU A.AN la-a-šu₂ A-MEŠ i-si-ṣu {LU₂}02-u {LU₂}GAL-URU-MEŠ {LU₂}GAL-URU-MEŠ gab-bu i-tu-ur-du {ŠE}IN.NU i-si-qi-u ša har-bi am-mar i-ba-šu-u-ni i-ta-an-nu šu-uh {LU₂}i-tu-ʾe-e ša LUGAL be-li₂ iš-pur-an-ni a-na-ku {LU₂}ERIM-MEŠ-e e-te-ri-iš ki-i an-ni-e a-na LUGAL EN-ia₂ a-sa-bar nu-ku {LU₂}i-tu₂-u ša ina KUR-ia 05 me {LU₂}ERIM-MEŠ ut-ru-te i-ba-ši šu-nu i-si-ia lu-u i-ṣu-ru a-ta-a ina {URU}gu-za-a-ni il-li-ku-u-ni nu-ku {LU₂}ERIM-MEŠ lu-ra-mu-u-ni
