saao/saa05/P334369
a-na LUGAL be-li₂-ia₂ ARAD-ka {1}x x x x lu-u DI-mu a-na LUGAL EN-ia ša LUGAL be-li₂ ina ŠA₃-bi un-qi u₂-še-bal-a-ni a-na-ku {1}15-BAD₃ {LU₂}qur-bu-tu₂ di-ib-bi am-mar il-li-bi-ni il-li-bi-ni ni-du-ba-aš₂-šu₂-nu un-qu ša ina UGU-hi-šu₂-nu tal-li-kan-ni nu-sa-ša₂-me-šu₂-nu i-da-bu-bu ma-a šum₂-ma LUGAL be-li₂-i-ni be-li₂ ša gab-bi šu-u₂ ma-a a-ni-nu mi-nu ni-qa-bi ma-a {LU₂}ku-ma-a.a-e am-mar ina KUR.KUR-MEŠ E₂-MEŠ u₂-kal-lu-u-ni LUGAL BE-ni E₂ ṭa-bu-u-ni lu-bi-li u₃ {LU₂}ku-ma-a.a-e {LU₂}da-ia-a-li ša TA@v {URU}ku-me a-na na-gur₂-tu₂ il-li-ku-u-ni u₂-di-ni la il-la-ku-u-ni am-ma-ka-ma šu₂-nu LUGAL be-li₂ liš-al lu-ṣi-ṣi i-su-ri qa-ni am-mu-te u₂-ša₂-ga-lu-šu₂-nu LUGAL be-li₂ ina {URU}ku-me lu-sa-hi-ir-šu₂-nu LUGAL be-li₂ u₂-da a-ki o TA@v ŠA₃ {KUR}URI bat-qu-ni o ina KUR-aš-šur a-na na-gur₂-te šu₂-nu-ni ina UGU {GIŠ}ziq-pi ša LUGAL be-li₂ iš-pu-ra-ni ku-up-pu qar-hu KALAG-an u₂-di-ni le-ma-tu₂-hu le-ma-tu₂-hu SAG.DU DINGIR GIBIL ša {ITI}ŠE ina {URU}BAD₃-{1}LUGAL-GI.NA i-ma-tu₂-hu u₂-bu-lu al-la-ka ṭe₃-me u₂-ta-ra
