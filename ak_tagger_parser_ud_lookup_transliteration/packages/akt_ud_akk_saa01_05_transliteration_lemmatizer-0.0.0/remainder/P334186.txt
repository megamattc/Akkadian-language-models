saao/saa05/P334186
a-na LUGAL be-li₂-ia ARAD-ka {1}aš-šur-BAD₃-IGI-ia lu-u₂ šul-mu a-na LUGAL be-li₂-ia {LU₂}GAL-50-ia {LU₂}GAL-50-ia šu₂-u ša {LU₂}gur-ra-a.a {URU}mu-dur-na-a.a a-na {LU₂}ha-za-ni ša {URU}mu-dur-na i-du-ka TA@v mar KASKAL il-li-kan-a-ni la il-li-ka dul₆-lu TA@v ŠEŠ-MEŠ-šu₂ la e-pu-uš TA@v pa-an ip-ta-lah₃ 15 {LU₂}gur-ra-a.a ina qa-a-ti-šu₂ i-ṣab-bat a-na {KUR}URI-a i-la-ka it-tal-ku-u-ni iq-ṭi₂-bu-u-ni ana-ku {1}DINGIR-da-la-a a-na {KUR}šu-bur-a a-sa-pa-ra mu-ku a-lik {LU₂}ARAD-MEŠ-ni-ka še-ri-da it-tal-ka {LU₂}ARAD-MEŠ-ni-šu₂ u₂-se-ri-da-a ana-ku u₂-sa-hi-ir {LU₂}A-šip-ri-ia {LU₂}A-šip-ri-ia ina GABA {1}DINGIR-da-la-a a-sa-pa-ra mu-ku {LU₂}GAL-50 {LU₂}GAL-50 ha-ni-u TA@v {LU₂}ERIM-MEŠ-šu₂ mu-ku KUR-u₂ u₃ ne₂-rab-a-ni gab-bu ina UGU-hi-šu₂ u₂-ta-hi-iṣ-ṣi mu-ku at-ta ri-di-pi i-da-tu₂-šu₂ i-da-tu₂-šu₂ a-lik ir-ti-di-bi a-na {KUR}šu-bur-a it-ta-la-ka {LU₂}GAL-50 {LU₂}GAL-50 TA@v {LU₂}ERIM-MEŠ-šu₂ ina {URU}mar-hu-ha {URU}bir-te ša {KUR}šu-bur-a.a e-tar-bu {1}DINGIR-da-la-a e-ta-am-mar-šu₂ ta-mit-tu₂ i-si-šu₂ i-sa-ak-na ma-a a-lik {NA₄}KIŠIB ša {LU₂}EN.NAM iṣ-ṣa al-la-ka lu re-qa-ka {LU₂}GAL-50-ia {LU₂}GAL-50-ia TA@v 01 me {LU₂}ERIM-MEŠ ša {GIŠ}a-ri-te {URU}mar-hu-ha-a.a i-da-at i-da-at {1}DINGIR-da-la-a it-tal-ku-u-ni ina KASKAL i-zu-ku-pu {LU₂}ARAD-MEŠ-ni ša LUGAL EN-a et-ku la-aš₂-šu₂ mi-mi-ni ina ŠA₃-bi-šu₂-nu la i-du-ku {LU₂}GAL-50 {LU₂}GAL-50 u₂-ta-hi-iṣ-ṣu is-su-hur ina {URU}mar-hu-ha e-tar-bu an-ni-nu ša u₂-ma-a ri-id-pu a-da-at a-da-at {LU₂}GAL-50 {LU₂}GAL-50 ni-iš-ku-nu-u-ni la i-ṣi-bu-tu₂ la i-di-nu LU₂ ip-tu-gu tu-ra {LU₂}ARAD-MEŠ-ni ša LUGAL EN-a la-bi-ru-u₂-te ša ina ŠA₃-bi kam-ma-su-u-ni u₂-še-ṣu-u-ni x i-du-nu
