saao/saa05/P334291
a-na LUGAL EN-ia₂ ARAD-ka {1}NIGIN-EN lu-u DI-mu a-na LUGAL EN-ia DI-mu a-na KUR ša LUGAL DI-mu a-na {URU}HAL.ṢU-MEŠ ŠA₃ ša LUGAL EN-ia lu-u DUG₃ ina UGU ṭe₃-e-me ša {KUR}URI-a.a {LU₂}da-a.a-li a-sa-par e-tam-ru ki-i an-ni-i-e iq-ṭi₂-bi-u₂-ni ma-a {LU₂}EN.NAM ša pu-tu₂-un-ni {LU₂}EN.NAM 02-u i-si-šu₂ ina {URU}ha-ar-da pu-ut {LU₂}SUKKAL EN.NUN i-na-ṣur ma-a URU a-na URU a-di {URU}ṭu-ru-uš-pa-a ul-lu-a-te sa-ad-ra ma-a {LU₂}A-KIN {LU₂}A-KIN ša₂ {1}ar-gi-is-ta it-tal-ka ma-a ina UGU dul-li ša ṭe₃-mu aš₂-kun-ka-a-ni ma-a dul₆-lu ma-a la te-pa-aš₂ ma-a {ANŠE}KUR.RA-ka ša₂-ki-il a-di {LU₂}A-KIN {LU₂}A-KIN a-šap-par-kan-ni {GIŠ}UR₃-MEŠ ša₂ ina {URU}e-zi-at ik-lu-u-ni {LU₂}i-tu₂-a.a TA {LU₂}GAL-URU {LU₂}GAL-URU a-sa-ap-ra ina ŠA₃ qa-ra-bi u₂-se-te-qa {LU₂}02-u₂ ša {LU₂}GAL-URU-MEŠ-šu₂-nu {LU₂}GAL-URU-MEŠ-šu₂-nu 09 {LU₂}ERIM-MEŠ i-si-šu₂ ina ŠA₃ {GIŠ}BAN ma-hu-ṣu 02 ina ŠA₃-šu₂-nu UŠ₂ 03 {LU₂}ERIM-MEŠ-ni-šu₂-nu ut-ta-hi-ṣu an-ni-i-u₂ ṭe₃-en-šu₂-nu {LU₂}i-tu₂-a.a ša E₂.GAL ša₂ ina IGI-ia₂ TA UGU {ID₂}pu-rat-te i-suh-ru-ni TA {LU₂}SUKKAL la il-li-ku a-sa-ap-ra-šu₂-nu TA E₂ 01-en E₂ 02 TA ŠA₃ URU it-tu-ṣu-u-ni LUGAL be-li₂ ina UGU {LU₂}na-sik-MEŠ liš-pu-ra {LU₂}ERIM-MAN {LU₂}ERIM-MAN ki a-ha-iš lu-še-ṣu-u₂-ni EN.NUN ina {URU}la-ru-ba i-si-ia li-ṣu-ru a-di e-ṣa-du nu-ka-na-šu₂-u₂-ni
