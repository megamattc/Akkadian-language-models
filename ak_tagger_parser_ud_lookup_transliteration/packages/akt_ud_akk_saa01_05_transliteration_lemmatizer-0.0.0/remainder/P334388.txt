saao/saa05/P334388
ṭup-pu pi-qid {LU₂}u₂-ra-si ša A₂-šu₂-nu ina UGU dul-li iš-kun-u-ni a-na 02-i UD-me i-da-ab-bu-bu ma-a dul-lu an-ni-u ina IGI d.EN ma-hi-ir a-dan-niš ma-a UD-MEŠ ša LUGAL i-ri-ku ha-di-u a-dan-niš nu-uk qi₂-ba-a-ni mi-nu šu-u la im-ma-gu-ru la i-qab-bu-u-ni 06 {GIŠ}MES.MA₂.GAN.NA 06-a.a 01 KUŠ₃ GID₂.DA 01 KUŠ₃ na-ku-pu 01 {GIŠ}HA.LU.UB₂ 05 ina 01 KUŠ₃ GID₂.DA 01 KUŠ₃ na-ku-pu 10 {GIŠ}MES.MA₂.GAN.NA ša 02 qa-a.a kab-ba-ru-u-ni lu 05 lu-u 06 ina 01 KUŠ₃ li-ri-ku 01 {GIŠ}KU SIG₅ 02 qa lu kab-ra 06 ina 01 KUŠ₃ li-ri-ik 20 {GIŠ}ša₂-aš₂-šu-gi a-na tal-li 10-a.a ina 01 KUŠ₃ lu ar₂-ru-ku {LU₂}SIMUG.KUG.GI ma-a KUG.GI lu-rad-du-un-na-ši 03 GU₂.UN AN.BAR zag-ru ša a-dan-niš am-mar a-na LUGAL EN-ia₂ aš₂-pu-ra-an-ni ar₂-hiš LUGAL be-li₂ lu-še-bi-la {ŠE}PAD-MEŠ a-na {LU₂}UM.ME.A LUGAL liš-pu-ra lid-di-nu ri-ik-su ša LUGAL be-li₂ TA@v E₂-DINGIR-MEŠ E₂-DINGIR-MEŠ ir-ku-su-u-ni e-ṣa-šu₂-nu x {LU₂}ERIM-MEŠ lu-u {LU₂}ša-ziq-ni lu {LU₂}ARAD-E₂.GAL {LU₂}ARAD-E₂.GAL LUGAL lu-še-bi-la i-si-ia a-na EN.NUN li-zi-zu x x x lal-li-ka pa-ni ša LUGAL EN-ia la-mur TA@v bal-ṭu-ti LUGAL la-ap-la-ah u₂-ma-a x x x x x x x x-ša₂-ku
