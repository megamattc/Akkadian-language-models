saao/saa05/P334199
a-na LUGAL be-li₂-ia ARAD-ka {1}LUGAL-e-mur-an-ni lu DI-mu a-na LUGAL EN-ia ša LUGAL EN iš-pur-an-ni ma-a a-ta-a ta-ha-ru-pu tu-na-me-še ma-a ina IGI {LU₂}EN.NAM ša {URU}arrap-ha la ta-ad-gul a-na {LU₂}EN.NAM ša {URU}arrap-ha KASKAL am-mi₃-u₂ kar-ma-šu a-dan-niš TA@v {URU}za-ban u₂-na-ma-aš₂ a-na ša₂-al-še ina ŠA₃-bi šu-u an-ni-u₂ KASKAL a-na {KUR}par-su-a al-lak a-la-bi-ia ba-si ha-ni-e šu-u₂ ah-tu₂-ru-pu a-na {URU}bir-te e-te-li ina šad-daq₃-diš-ma a-na-ku šu-u₂ pu-ut ha-ni-e x x x x i x+x x x x x x x {ANŠE}KUR.RA-MEŠ x x x ina {URU}HAL.ṢU la u₂-ra-ma x x x {LU₂}za-ku-u₂ ina ŠU.2-ia a-ṣa-bat a-na KUR-za-mu-u-a u₂-ra-da e-ṣa-du e-ṣi-di ina IGI {LU₂}A-KIN {LU₂}A-KIN ša LUGAL EN-ia a-da-gal mi₃-nu ša LUGAL EN i-qa-bu-ni ki ma-ṣi-en LUGAL EN i-qi-bu-ni ma-a DUMU {1}EN-SUM-na i-si-ka lil-li-ki šu-u TA@v ERIM-MEŠ-ni lil-li-ki {1}{d}PA-ha-mat-u-a a-na-ka li-mar-ku dul-lu ša LUGAL EN-ia le-pu-šu bat-qu ša {URU}HAL.ṢU-MEŠ ša LUGAL EN-ia₂ lik-ṣu-ru
