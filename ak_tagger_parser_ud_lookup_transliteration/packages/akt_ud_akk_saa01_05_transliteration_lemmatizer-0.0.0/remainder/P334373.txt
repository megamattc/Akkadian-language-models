saao/saa05/P334373
a-na LUGAL EN-ia₂ ARAD-ka {1}NIGIN-EN lu DI-mu a-na LUGAL EN-ia₂ DI-mu a-na KUR ša LUGAL DI-mu a-na {URU}HAL.ṢU-MEŠ ŠA₃-bu ša₂ LUGAL EN-ia₂ lu DUG₃ ina UGU ṭe₃-me ša {KUR}URI-a.a {LU₂}A-KIN-ia {LU₂}A-KIN-ia ša ina UGU {LU₂}EN.NAM ša pu-u-tu₂-u-a aš₂-pur-u₂-ni it-tal-ka ki-i ša LUGAL be-li₂ iš-pur-an-ni id-du-ba-aš₂-šu₂ ma a-ta-a a-ni-nu sa-al-ma-ni at-tu-nu at-tu-nu {URU}HAL.ṢU-MEŠ-ni tu-ṣa-ba-ta ma-a ana-ku mi₃-nu le-pu-uš ma-a BE-ma ina ta-hu-me-ku-nu ina {URU}HAL.ṢU-MEŠ-ku-nu ah-ti-ṭi₂ ina ŠU.2-ia ba-i-a {LU₂}e-mu-qi-šu₂ i-si-šu₂ pu-uh-ru ina {URU}har-da EN.NUN i-na-ṣa-ar an-ni-i-u ṭe₃-en-šu₂-nu
