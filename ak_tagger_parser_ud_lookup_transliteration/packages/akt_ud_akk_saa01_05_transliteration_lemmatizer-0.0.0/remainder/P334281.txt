saao/saa05/P334281
a-na LUGAL EN-ia ARAD-ka {1}u₂-paq-{d}ša₂-maš lu-u DI-mu a-na LUGAL EN-ia ina UGU {LU₂}ša₂-EN.NUN ša TA@v {LU₂}da-gil₂-MUŠEN-MEŠ {LU₂}da-gil₂-MUŠEN-MEŠ ša LUGAL be-li₂ iš-pur-an-ni ma-a ina IGI-ka lu-uk-ta-ti-ni ma-a mi₃-i-nu ša TA@v IGI {LU₂}da-gil₂-MUŠEN-MEŠ {LU₂}da-gil₂-MUŠEN-MEŠ i-šu-u-ni lu-u-sa-hi-ri lid-din a-sa-aʾ-la u₂-ta-ṣi-ṣi me-me-ni TA@v pa-ni-šu₂ TA@v pa-ni-šu₂-nu la i-ši ina UGU-hi-šu₂ i-du-bu-bu u₂-ma-a a-ki ša LUGAL EN iq-bu-u-ni {LU₂}ša₂-EN.NUN ur-ki-iu-u ina IGI-šu₂-nu ak-ta-la am-mi₃-iu-u a-na EN.NUN-šu₂ i-ta-ta-ka
