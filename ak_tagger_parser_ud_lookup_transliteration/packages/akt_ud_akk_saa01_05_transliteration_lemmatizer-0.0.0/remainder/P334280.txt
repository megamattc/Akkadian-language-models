saao/saa05/P334280
IM {1}ur-za-na-a a-na {LU₂}NIGIR-E₂.GAL {LU₂}NIGIR-E₂.GAL lu DI-mu a-na ka-ša₂ ša taš-pur-an-ni ma-a LUGAL {KUR}URI-a.a a-di {LU₂}e-muq-qi-šu₂ kar-ka-te-e i-lak ma-a a-a-ka u₂-šab {LU₂}EN.NAM ša₂ {URU}u-a-si {LU₂}EN.NAM ša qa-ni {KUR}u-ka-a.a i-tal-ku-u-ni dul-lu ina E₂-DINGIR E₂-DINGIR e-pu-šu₂ i-da-bu-ub ma-a LUGAL i-lak ina {URU}u-a-si u₂-šab ma-a {LU₂}NAM-MEŠ ah-hu-ru i-la-ku-u-ni ina {URU}mu-ṣa-ṣir dul-lu e-pu-šu₂ ša₂ taš-pur-an-ni ma-a ša la pi-i ša LUGAL me-me-ni A₂-šu₂ ina dul-li lu la u₂-ba-la ki-i LUGAL KUR-aš-šur{KI} i-lik-an-ni ak-tal-šu₂-u ša₂ e-pu-šu₂-ni e-tap-ša₂ u₂ an-ni-u a-ke-e lak-la-šu₂
