saao/saa05/P334205
a-na LUGAL EN-ia ARAD-ka {1}LUGAL-IGI.LAL-an-ni lu-u DI-mu a-na LUGAL EN-ia la-a DUMU {LU₂}EN-URU {LU₂}EN-URU ša {URU}x x a-na-ku {LU₂}un-za-ar-hu {LU₂}ARAD ša LUGAL EN-ia a-na-ku LUGAL be-li ina {URU}qu-un-bu-na ip-taq-da-ni mi-i-nu ša a-ma-ru-ni ša a-šam-mu-ni ina pa-an LUGAL EN-ia a-qab-bi me-me-ni TA IGI LUGAL la u₂-ba-zar ina UGU {LU₂}ARAD-MEŠ-ni ša LUGAL EN-ia ša TA {URU}gar-ga-mis ina {URU}ar-zi-zi il-li-ku-ni-ni ša ina E₂.GAL ina UGU-hi-šu₂-nu aš₂-pu-ra-ni u₂-ma-a an-nu-rig u₂-sa-aṣ-bit a-na LUGAL EN-ia a-ti-din ina ŠA₃-bi an-ni-e ina E₂.GAL li-ih-hi-kim ki-i ši-a-hu TA LUGAL a-da-bu-bu-ni u₂-ma-a {1}da-da-a {LU₂}ar-zi-za-a.a ma-a a-ta-a kar-ṣi-ia ina E₂.GAL ta-kul {1}da-da-a la-a EN-de-ni-ia EN-de-ni-ia šu-u₂ me-me-ni-šu₂ ina pa-ni-ia la-aš₂-šu₂ u₂-ma-a ina E₂.GAL a-na x x ina UGU-hi-ia i-x x x LUGAL be-li liš-ʾa-al o šum-ma me-me-ni-šu₂ ina pa-ni-ia i-ba-ši {LU₂}A-KIN-MEŠ-šu₂ {LU₂}A-KIN-MEŠ-šu₂ ka-a.a-ma-nu ina {URU}x+x x+x ina ka-la-ma-ri il-lu-ku il-la-ku-ni UD x+x x x x ša UN-MEŠ KUR-ia x+x x x x UN-MEŠ KUR-ia x x x x x
