saao/saa05/P334222
a-na LUGAL EN-ia ARAD-ka {1}{d}IM-KI-ia lu DI-mu a-na LUGAL EN-ia 02 {LU₂}GAL-ki-ṣir-MEŠ {LU₂}GAL-ki-ṣir-MEŠ ša BAD-HAL-li ina {URU}sa-an-ha ina {URU}u₂-lu-ši-a ina UGU {LU₂}ARAD-MEŠ ša LUGAL ša ina ŠA₃-bi a-sap-ra i-ta-at-ku e-tam-ru-šu₂-nu til-li ša ina ŠA₃-bi {ŠE}PAD-MEŠ ša ṭup-pi-šu₂-nu i-ba-ši ina ŠA₃-bi u₂-hu-ta-ri-du-šu₂-nu ma-ṣar-ta-šu₂-nu dan-na-at a-dan-niš ŠA₃-bu ša LUGAL EN-ia lu DUG₃.GA {1}{d}ku₃-KA₂-DINGIR-a.a LUGAL EN u₂-da EN-li-ša₂-ni EN-li-ša₂-ni šu₂-u ina {URU}ti-ik-ri-iš a-sap-ar₂-šu šu-u₂ ṭe₃-mu an-ni-u₂ ih-tar-ṣa iq-ṭi-ba-a-na-a-ši ina UGU LUGAL EN-ia ni-sap-ra am-mar UD-mu-MEŠ ša ina ta-hu-me ša {KUR}man-na-a.a ma-dak₃-tu₂ ša₂-ak-na-ku-u-ni DUMU {MI₂}al-mat-te i-pu-tu₂-u-a.a i-pu-tu₂-u-a.a ma-dak₃-tu₂ ina UGU ta-hu-me-šu ša₂-ki-in ina ŠA₃ UD-mu ša {1}{d}MAŠ.MAŠ-EN-PAB DU-a-ni u₂-na-me-ša₂-a-ni-ni ina {KUR}man-na-a.a e-ru-bu-u-ni {LU₂}03.U₅-ia ina UGU-šu₂ a-sap-ra muk na-me-ša₂ ma-a mar-ṣa-ak mu-muk DUMU-ka li-li-ka ma-a ma-ri-ṣi-ma ma-a ŠEŠ-u-a TA@v ERIM-MEŠ-ia aš₂-par {LU₂}03.U₅ a-sap-ra u₂-di-ni ina IGI-ia la i-qa-rib-u-ni re-eh-ti {LU₂}e-mu-qi ša {LU₂}EN-URU-MEŠ {LU₂}EN-URU-MEŠ ina IGI-ia šu₂-nu
