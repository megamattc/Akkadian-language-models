saao/saa05/P334607
a-na LUGAL EN-ia ARAD-ka {1}{d}PA-PAB-PAB lu-u DI-mu a-na LUGAL EN-ia₂ ina E₂ LUGAL be-li₂ ina UGU {LU₂}GAL-MEŠ iš-pur-an-ni-ni am-mar LUGAL be-li₂ ṭe₃-e-mu iš-kun-an-ni-ni gab-bu a-du-ba-šu₂-nu ina UGU URU E₂ šak-nu-u-ni {URU}ir-šu-mu ina ŠU.2-šu₂-nu ar₂-hiš ina UGU LUGAL be-li₂-ia il-la-ku-u-ni ina UGU {1}MAN-IGI-ni ša LUGAL be-li₂ ṭe₃-e-mu iš-kun-an-ni-ni nu-uk {ANŠE}KUR.RA-MEŠ {LU₂}ERIM-MEŠ-ka 01-en lu la i-ma-ṭi nu-uk bi-is la ina pa-an LUGAL o e-ti-qu ina UGU {1}{d}PA-ha-mat-u-a ša LUGAL be-li₂ iq-bu-u-ni ma-a šu-u DU-ka hu-ub-tu₂ li-hur-šu₂-nu ki-i an-ni-e {LU₂}GAL-MEŠ iq-ṭi-bu-ni ma-a la u₂-šam-ṣa la i-la-ka ma-a a-na {LU₂}02-e ša {KUR}ha-ban ni-da-an ina UGU {LU₂}GAL-MEŠ ša LUGAL be-li₂ iq-bu-u-ni ma-a 50-a.a BAD-HAL ina pa-ni-šu₂-nu lik-li-u ma-a re-eh-te {ANŠE}KUR.RA-MEŠ-šu₂-nu ina UGU-hi-ia₂ DU-u-ni aq-ṭi-ba-šu₂-nu la i-ma-gu-ru ma-a il-lu-ku ina šid-di KASKAL i-mut-tu₂ ma-a i-si-ni i-la-ku-u-ni
