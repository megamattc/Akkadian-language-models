saao/saa05/P334187
a-na LUGAL be-li₂-ia ARAD-ka {1}aš-šur-BAD₃-IGI-ia lu šul-mu a-na LUGAL be-li₂-ia UD 23-KAM₂ ša {ITI}ŠE {LU₂}MAH-MEŠ {KUR}šu-bur-a.a ina {URU}ša₂-bi-ri-šu₂ it-tal-ku-u-ni is-su-ur-ri LUGAL be-li₂-i i-qab-bi ma-a man-nu šu₂-nu {1}ia-ta-aʾ {LU₂}GAL-URU-MEŠ-šu₂ {LU₂}GAL-URU-MEŠ-šu₂ ša qa-ni ta-hu-me ša {KUR}URI-a.a {1}a-bi-ia-qa-a UN-MEŠ KUR šu₂-u-tu₂ i-si-šu₂ it-tal-ku-u-ni i-su-ur-ri LUGAL be-li₂ i-qab-bi ma-a a-ta-a ŠEŠ-šu₂ TA@v {LU₂}02-i-šu₂ ša ina ma-šar-ti iq-bu-u-ni ma-a il-lak-u-ni la il-lik-u-ni ma-a {1}hu-te-šub ma-ri-ṣi ma-a an-nu-te a-na te-gir₂-te it-tal-ku-u-ni {LU₂}ERIM-MEŠ-LUGAL {LU₂}ERIM-MEŠ-LUGAL {LU₂}UN-MEŠ KUR ša šad-daq-diš ina šal-še-ni ina ra-bu-še-ni TA@v pa-an il-ki TA@v IGI ERIM-MEŠ-MAN-te ERIM-MEŠ-MAN-te ih-li-qu-u-ni ina ŠA₃-bi e-ra-bu-u-ni a-na šu₂-na-šu₂-nu ina ŠA₃-bi e-gir₂-te-MEŠ i-sa-ṭa-ru a-na te-gir₂-te-šu₂-nu i-sa-ak-nu na-ṣu-u-ni a-na LUGAL be-li₂-ia u₂-ša₂-aš₂-mu-u-ni u₃ {LU₂}ERIM-MEŠ pa-ni-u-te ša u₂-ma-a TA@v pa-an dul₆-li LUGAL ih-hal-li-qu-u-ni ina ŠA₃-bi i-lak-u-ni A.ŠA₃-MEŠ {GIŠ}SAR-MEŠ E₂-MEŠ id-da-na-šu₂-nu ina ŠA₃ KUR-šu₂ u₂-ša-aṣ-bat-su-nu ina ŠA₃-bi kam-mu-su an-nu-te {LU₂}MAH-MEŠ-ni ša il-lik-u-ni-ni a-na te-gir₂-te šu₂-u-tu₂ {1}hu-te-šub ma-ri-ṣi ma-a ni-il-lik ne₂-mur an-nu-rig il-lak-u-ni la ke-e-tu ši-i-te e-gir₂-tu₂ an-ni-tu₂ a-na LUGAL EN-ia u₂-ša₂-aš₂-mu-u-ni 08 ERIM-MEŠ 01 {ANŠE}ku-du-nu 03 ANŠE-MEŠ ša TA@v {LU₂}MAH-MEŠ il-lik-u-ni-ni LUGAL be-li₂ iq-ṭi₂-bi-a ma-a ki-ma {LU₂}MAH-MEŠ-ni il-lak-u-ni ma-a {1}aš-šur-bi-su-nu i-si-šu₂-nu lil-li-ka šum-ma LUGAL be-li₂ i-qab-bi i-si-šu₂-nu lil-li-ka lid-di-bu-bu mi-i-nu ša a-bat-u-ni LUGAL be-li₂ liš-pu-ra
