saao/saa05/P334865
x x+x x x x x x x x x+x x x x x x x x+x a-na x x x x x UGU {LU₂}EN-pi-qit-ta-ti {LU₂}EN-pi-qit-ta-ti ša ŠA₃ {URU}a-di-a {URU}ta-as-ti-a-te ša LUGAL be-li₂ iš-pur-an-ni ma-a gab-bi-šu₂-nu a-na {URU}BAD₃-MAN-GIN lil-li-ku {d}ALAD.{d}LAMA-MEŠ ša {LU₂}GAL-MEŠ ki-i a-ha-iš zaq-pu LUGAL be-li₂ iq-ṭi-bi ma-a {d}ALAD.{d}LAMA-MEŠ ar-hi-iš li-ik-ba-su-ni a-du A-MEŠ ina ID₂ e-ṣu-ni ID₂ lu-še-bi-ru {LU₂}EN-x+x x x x man-nu pa-an {d}ALAD.{d}LAMA-MEŠ i-za-za u₂-ma-a {LU₂}GAL-MEŠ ina pa-ni-ia i-da-gul ina {ITI}SIG₄ o LUGAL be-li₂ ina pa-ni-ia lid-gul dul₆-lu a-na LUGAL lu-u-ša-ak-ši-di la-din šum₂-ma LUGAL be-li₂ i-qab-bi ma-a lil-li-ku o 10 {URU}ŠA₃-URU-a.a o 05 {URU}kal-ha-a.a o ina pa-an {d}ALAD.{d}LAMA-MEŠ lu-u šu-nu re-hu-ti ina {URU}BAD₃-MAN-GIN lil-li-ku
