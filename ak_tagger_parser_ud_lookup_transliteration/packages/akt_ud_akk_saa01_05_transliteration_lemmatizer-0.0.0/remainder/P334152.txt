saao/saa05/P334152
a-na LUGAL EN-ia ARAD-ka {1}{d}PA-ha-mat-u-a lu-u šul-mu a-na LUGAL EN-ia šul-mu a-na {URU}HAL.ṢU-MEŠ ša LUGAL EN-ia e-gir₂-ti TA@v IGI {LU₂}EN.NAM {LU₂}{KUR}ma-da-a.a u₂-se-ṣi-ia-a ma-a {LU₂}A-KIN-ka {LU₂}A-KIN-ka ina E₂.GAL lu-bil₂ UN-MEŠ KUR ša DUMU {1}d.EN-SUM-na dib-bi DUG₃.GA-MEŠ i-si-šu₂-nu ad-du-bu-ub ŠA₃-bi u₂-sa-aš₂-kin-šu₂-nu {LU₂}DUMU {1}d.EN-SUM-na EN-hi-i-ṭu EN-hi-i-ṭu šu-u₂ {LU₂}par-ri-ṣu šu-u₂ a-bat LUGAL la i-ša₂-am-me muk at-tu-nu ia-a-mut-tu ina E₂-šu₂ ina ŠA₃ A.ŠA₃-šu₂ dul-la-ku-nu ep-ša₂ ŠA₃-ba-ku-nu lu-u DUG₃.GA-ku-nu muk {LU₂}ARAD-MEŠ ša LUGAL at-tu-nu ne₂-e-hu dul-la-šu₂-nu ep-pu-šu₂ TA@v ŠA₃ 06 {URU}HAL.ṢU-MEŠ u₂-se-ṣi-šu₂-nu muk a-lik al-ka ia-a-mut-tu ana UGU A.ŠA₃ li-ir-ṣip lu-ši-ib {LU₂}ARAD-MEŠ ša LUGAL EN-ia ina ŠA₃-bi e-tar-bu EN.NUN dan-na-at a-di {LU₂}EN.NAM il-la-kan-ni mi₃-ni ša LUGAL EN ṭe₃-e-me iš-ku-nu-šu-u-ni ep-pa-aš₂
