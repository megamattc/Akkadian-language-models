saao/saa05/P334181
a-na LUGAL EN-ia ARAD-ka {1}aš-šur-EN-KALAG-in lu-u DI-mu a-na LUGAL EN-ia₂ URU {LU₂}uš-ha-a.a URU {LU₂}qu-da-a.a ša LUGAL EN-li₂ ina UGU-hi-šu₂-nu iš-pur-an-ni ina UGU pe-e ša LUGAL EN-ia₂ ih-ta-an-šu₂ URU-MEŠ-ni ša UD-MEŠ ša {1}{d}UTU-DINGIR-a.a la ha-an-šu-ni u₂-ma-a an-nu-rig {LU₂}qur-bu-te up-ta-hi-ir ina UGU-hi-ia na-ṣa u₂-sa-li-im-šu₂-nu ša il-ka-šu₂-ni il-ku-šu i-ti-din ša {LU₂}ERIM-MEŠ-MAN-šu-ni {LU₂}ERIM-MEŠ-MAN-šu-ni {LU₂}ERIM-MEŠ-MAN {LU₂}ERIM-MEŠ-MAN i-ti-din KUR-u₂ gab-bu a-de-e LUGAL i-ta-ṣar o ŠA₃-bu LUGAL EN-ia₂ lu DUG₃.GA {LU₂}e-mu-qi šu-nu ša ina IGI-ia lu-ra-mi-šu₂-nu u₂-la-a ma-ṣar-tu₂ o li-ṣu-ur o {URU}mu-ma-a.a o i-ba-ši la ha-an-šu₂-ti la-li-ki ina UGU pe-e LUGAL is-si-šu₂-nu la-da-bu-ub u₂-la-a mi-nu ša LUGAL i-qab-bu-u-ni liq-bi
