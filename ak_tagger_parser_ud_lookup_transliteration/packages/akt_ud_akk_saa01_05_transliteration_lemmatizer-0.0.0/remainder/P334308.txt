saao/saa05/P334308
a-na LUGAL EN-ia ARAD-ka {1}aš-šur-re-ṣu-u-a lu DI-mu a-na LUGAL EN-ia 05 {LU₂}EN.NAM-MEŠ ša {KUR}URI-a.a ina ŠA₃ {URU}u₂-e-si e-tar-bu {1}se-ti-nu {LU₂}EN.NAM ša pu-tu-ni {1}kaq-qa-da-nu ša pu-tu o {KUR}u₂-ka-a.a {1}sa-ku-a-ta-a ša {KUR}qa-ni-un {1}si-ip-li-a ša {KUR}al-zi {1}ṭu-ki ša {KUR}ar₂-mir-a-li-u an-nu-te MU-MEŠ-šu₂-nu TA@v 03 {LU₂}EN-pir-ri {LU₂}EN-pir-ri ina ŠA₃-bi {URU}u₂-e-si e-tar-bu u₂-ma-a i-da-tu-šu-nu i-da-tu-šu-nu ul-lu-a-te KUR u₂-tu-li-u {LU₂}e-mu-qi i-kal-lu-u LUGAL TA@v ŠA₃ {URU}ṭu-ur-uš-pa-a i-tu-ṣi ina ŠA₃ {URU}ha-za-un i-tal-lak ša LUGAL be-li₂ iš-pur-an-ni ma-a {LU₂}da-a.a-li šu-pur a-na 02-šu₂ a-sa-par i-se-nu-te i-tal-ku-ni di-ib-bi an-nu-te iq-ṭi₂-bu-ni i-se-nu-te-ma u₂-di-na la u₂-ṣu-ni
