saao/saa05/P334595
x x x x x x x x x x+x a-x+x x ša-ku-lu a-sa-par ina UGU-hi UDU-MEŠ an-nu-te ša {LU₂}um-ma-ni ša TA@v {URU}BAD₃-ia-ki-ni u₂-ṣu-ni-ni šu₂-nu a-na {LU₂}GAL-10-MEŠ-te {LU₂}GAL-10-MEŠ-te ša {URU}BAD₃-ia-ki-na-a.a ina UGU-hi-šu₂-nu e-rab-u-ni ip-taq-du ma-a 02-a.a ERIM-MEŠ ina ŠA₃-bi-šu₂-nu pi-iq-da li-ir-ʾu-u₂-šu₂-nu a-di PAB-MEŠ-ku-nu il-lak-u-ni-ni i-da-nu-ni-šu₂-nu u₂-ma-a LUGAL iq-ṭi₂-bi TA@v IGI gab-bi-šu₂-nu ni-mah-har ina UGU {LU₂}UŠ IGI.DUB ša LUGAL be-li₂ iq-bu-ni ma-a lil-li-ka URUDU-MEŠ ša ARAD-MEŠ ša LU₂-GAL-MEŠ i-ma-su-ni {GIŠ}qab-li-tu₂ ina pa-ni-šu₂ a-na-ku ina {URU}ni-nu-a a-na-ku a-kan-ni at-ta-har-šu₂-ma ina IGI LUGAL EN-ia u₂-se-bi-la-šu₂
