saao/saa05/P334139
a-na LUGAL be-li₂-ia ARAD-ka {1}I-DINGIR lu šul-mu a-na LUGAL EN-ia ina UGU {1}na-ṣib-DINGIR ša LUGAL be-li₂ iš-pur-an-ni ma-a ina ša x x x x+x x x tu x x x x+x x+x me x+x x x x+x ina da-ti EN.NUN-šu₂-nu li-ṣur la-aš₂-šu₂ la i-ša₂-man-ni la u₂-pa-har-šu₂-nu ina E₂ ina IGI LUGAL be-li₂-ia la al-lik-u-ni šu-tu₂ e-rab ina IGI-ia ZAG u KAB a-sa-na-par-šu₂ ina IGI-ia i-za-az ki-i an-ni-e LUGAL be-li₂ liš-pur-aš₂-šu ma-a E₂-{1}u₂-kan-a.a gab-bu pa-hi-ir ma-a ina IGI {LU₂}GAL-KAŠ.LUL {LU₂}GAL-KAŠ.LUL it-zi ma-a mi-nu ša i-qa-ba-kan-ni e-pu-uš LUGAL be-li₂ e-gir₂-tu₂ ina UGU {1}MAN-IGI.LAL-ni liš-pu-ra E₂-{1}u₂-kan-a.a gab-bu lu-pa-hi-ra ki-i an-ni-e li-qi-ba-aš₂-šu₂-nu ma a-ta-a a-na {1}na-ṣib-DINGIR ina UGU dul-li LUGAL la ta-ša₂-me-a šu-tu₂ iq-ṭi-bi-a ma-a {LU₂}ERIM-MEŠ la i-ša₂-mu-u-ni
