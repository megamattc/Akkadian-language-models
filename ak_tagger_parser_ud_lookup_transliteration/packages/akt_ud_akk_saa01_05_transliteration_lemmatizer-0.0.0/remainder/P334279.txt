saao/saa05/P334279
a-na LUGAL EN-ia ARAD-ka {1}{d}UTU-EN-PAB lu DI-mu a-na LUGAL EN-ia₂ ina UGU ka-li-ie ša LUGAL be-li₂ ŠU.2 {1}{URU}arba-il₃-a.a iš-pur-an-ni ma a-ta-a ka-li-iu-u la-šu₂ ki-i TA@v {1}SUHUŠ-KASKAL {LU₂}qur-bu-te i-li-kan-a-ni a-na-ku ina {URU}ur-zu-hi-na i-pa-na-tu₂-šu₂-nu i-pa-na-tu₂-šu₂-nu 02 {ANŠE}ku-din ina KI.TA {1}SUHUŠ-KASKAL ar-ta-kas ina {URU}arrap-ha i-ṣa-bat 02 {ANŠE}ku-din ina KI.TA {1}{URU}arba-il₃-a.a ir-ta-kas a-na {KUR}ma-za-mu i-ta-lak LUGAL be-li₂ liš-al šum₂-ma la u₂-ru-u ša {ANŠE}ku-din ina {URU}BAD₃-ta-li-ti u₂-ru-u ša {ANŠE}ku-din ina {URU}ta-ga-la-gi u₂-ša₂-zi-zu-u₂-ni TA@v {URU}ur-zu-hi-na i-tu₂-ṣi 02 {ANŠE}ku-din ina KI.TA-šu₂ ka-li-iu-u a-na ka-li-e a-di {URU}a-ra-ak-di ki-i u₂-ma-a i-li-kan-a-ni E₂ LUGAL be-li₂ iš-pur-šu-u-ni a-na-ku ina {URU}ur-zu-hi-na 02 {ANŠE}ku-din ina KI.TA-šu₂ ar-ta-kas o a-di {URU}BAD₃-ta-li-ti hu x x nu x ši hu ma x x x x LUGAL be-li₂ u₂-da ki-i {URU}ar-zu-hi-na ina ŠA₃ is-pi-lu-ur-te ka-ri-ru-u-ni mar-di-tu₂ TA@v {URU}ur-zu-hi-na a-di {URU}a-ra-ak-di a-na u₂-ma-me ta-da-in LUGAL be-li₂ a-ṭe₃-mu a-ṭe₃-mu liš-kun ka-ša₂ ka-li-iu-u₂ ina {URU}BAD₃-{MI₂}ANŠE-MEŠ-te lu-ša₂-zi-zu a-he-ii-ši nu-ti-in ina UGU {LU₂}LUL-MEŠ ša LUGAL be-li₂ iš-pur-an-ni ma-a ina UGU {LU₂}TUR-MEŠ-ni ša {LU₂}GAL-SUM.NINDA {LU₂}GAL-SUM.NINDA ina {KUR}ba-bi-ti i-tu₂-uq-tu a-sa-al u₂-ta-ṣi-ṣi me-me-ni la-šu₂ u₃ la ni-iš-me LUGAL be-li₂ i-sap-ra ma-a šum₂-ma {LU₂}LUL-MEŠ la tu-ṣa-bit ma-a lu tu-da ki-i at-ta tu-šal-lum-ni {LU₂}pa-ri-ṣu-u-te ša {URU}arrap-ha ša E₂ {LU₂}ŠU₂.NIGIR₂-E₂.GAL {LU₂}ŠU₂.NIGIR₂-E₂.GAL up-ta-at-hu-ru ina ŠA₃ i-za-qu-pu u₂-ma-a x x x u₂-se-li i-na-ṣur šum₂-ma u₂-ṣa-bit-u-ni ina IGI LUGAL EN-ia u₂-bal-u-ni-šu₂-nu a-nu-rig {LU₂}LUL-MEŠ-te ša E₂ {LU₂}sar-tin-ni ša qa-an-ni {URU}ur-zu-hi-na in-qut-u-ni ina IGI LUGAL EN-ia₂ u₂-se-bi-la
