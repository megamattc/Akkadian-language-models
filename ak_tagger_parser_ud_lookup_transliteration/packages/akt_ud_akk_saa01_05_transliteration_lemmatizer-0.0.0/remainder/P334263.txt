saao/saa05/P334263
a-na LUGAL be-li₂-ia ARAD-ka {1}LUGAL-IGI.LAL-ni lu DI-mu a-na LUGAL EN-ia ina UGU GEŠTIN-MEŠ ša LUGAL be-li₂ iš-pur-an-ni ma-a 02 me ANŠE GEŠTIN-MEŠ a-na ma-ṣar-te u₂-li a-mar ša LUGAL be-li₂ iš-pur-an-ni u₂-ta-li ina UGU {1}ku₃-KA₂-sa-tar ša LUGAL be-li₂ iš-pur-an-ni ma-a ina pi-i DUG₃.GA i-si-šu₂ du-ub-bu pi-i-ia-a-ma la pa-te ki-i ša LUGAL be-li₂ iš-pur-an-ni ina pi-i DUG₃.GA-ma x x x+x x x x x x x pa-an x x x ina pa-ni-ia i-za-x x x u₂-ma-a a-sa-par o {LU₂}tar-gu-ma-nu ina x x a-mar a-na LUGAL be-li₂-ia a-na-ši-a u₂-še-bal ina UGU {LU₂}EN-URU-a-ni {LU₂}EN-URU-a-ni ša LUGAL be-li₂ iš-pur-an-ni ma-a šum-ma i-tal-ku-u-ni ina pa-ni-ka ma-a i-ṣa ina UGU-hi-ia še-bi-la DINGIR-MEŠ-ni ša LUGAL le-pu-šu₂ DUMU-KA₂.DINGIR.RA{KI} ina UGU LUGAL be-li₂-ia i-tal-ku-u-ni a-na ma-hi-ir-te ki-i du-ra-ru LUGAL be-li₂ iš-kun-u-ni UN-MEŠ TA@v pa-ni-šu₂-nu ma-a-aʾ-du u₂-se-ṣi-a LUGAL be-li₂ a-bu-tu₂ x x x li-qi-bu-ni-šu₂-nu TA IGI ga-li-te x x x x+x li-gi-ru-ru
