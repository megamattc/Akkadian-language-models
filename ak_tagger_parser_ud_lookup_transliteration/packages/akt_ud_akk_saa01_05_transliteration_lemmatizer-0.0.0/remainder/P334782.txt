saao/saa05/P334782
a-na LUGAL EN-ia ARAD-ka {1}{d}UTU-EN-PAB lu DI-mu a-na LUGAL EN-ia ina UGU URU-MEŠ ša {KUR}ha-a-u₂ ša {1}ki-ṣir-aš-šur ina IGI LUGAL EN-ia iq-bu-u-ni ma-a 02 me A.ŠA₃ ša ina qa-ni li-di-nu-u-ni o x URU-MEŠ-ni ša {KUR}si-ru-ra 05 URU-MEŠ-ni ša E₂ {LU₂}SANGA {d}EN x x x ša ŠU.2 {LU₂}GAL-SAG {LU₂}GAL-SAG x x x x x-u₂ ina IGI {1}ki-ṣir-aš-šur x x x x x x URU-MEŠ x x x x x x x u₂-ma-a {1}ki-ṣir-aš-šur i-qa-bi ma-a qa-ni {URU}ur-zu-hi-na u₃ ina {URU}BAD₃-ta-li-ti la a-na-ši ma-a URU-MEŠ-ni-ma ša ina IGI LUGAL a-qa-bu-u-ni lu šu₂-nu i-na-ši-u₂ an-nu-rig il-ku ša {KUR}ha-a-u₂ o ina UGU URU-MEŠ-ni an-nu-te i-la-ku-u-ni a-sa-ṭar ina UGU LUGAL EN-ia u₂-se-bi-la mi₃-i-nu ša₂ LUGAL be-li₂ i-qa-bu-u-ni o
