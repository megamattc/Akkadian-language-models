saao/saa05/P334150
a-na LUGAL be-li₂-ia ARAD-ka {1}{d}PA-u₂-ṣal-la lu DI-mu a-na LUGAL be-li₂-ia 03 {LU₂}ERIM-MEŠ dan-nu-ti šu₂-nu ša {LU₂}ku-um-ma-a.a i-tal-ku-ni ina pa-ni-ia ina pa-an {1}DUMU-{d}15 {LU₂}qur-bu-ti i-ti-ti-su ki an-ni-e iq-ṭi₂-bu-u₂-ni ma-a UN-MEŠ-ni E₂ LUGAL iq-bu-u₂-ni lil-li-ku ma a-na na-ši {LU₂}A-KIN-ka {LU₂}A-KIN-ka ina E₂.GAL lu-bi-la-na-ši ma a-bu-tu₂ ši-i ša KUR ša₂-ni-ti ina pa-an LUGAL ni-qa-bi ma x x+x-ka ša GIR₃.2 la-a ni-qa-ba-ka ma a-na {LU₂}qur-bu-ti-ma la-a ni-qa-bi ma-a u₂-la-a ina E₂.GAL la tu₂-bi-la-na-a-ši ma-a ina ši-a-ri ina li-di-iš ina pa-an LUGAL ni-qa-bi ma-a pa-an {LU₂}EN.NAM pa-an {LU₂}qur-bu-ti ni-iq-ṭi₂-bi ma-a la im-ma-gur₂ ina E₂.GAL la-a u₂-ba-lu-na-ši mi-i-nu ša LUGAL be-li i-qa-bu-ni
