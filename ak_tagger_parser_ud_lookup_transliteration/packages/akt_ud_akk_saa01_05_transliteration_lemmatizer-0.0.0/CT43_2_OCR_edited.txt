a-na {d}marduk-mu-ša-lim {d}marduk-la-ma-sa₃-šu U₃ {d}EN.ZU-be-el-ap-lim qi₂-bi₂-ma um-ma am-mi-ṣa-du-qa₂-ma ki-ma x-x-da-ga-al sa-am-ḫa-ru-u₂ U₃ KA-aš-ti-il DUMU x x x nu pa-ni 1 LI 5 ME ERIM ša-am-ḫa-ri-i x x x x i a-na AB₂.GUD.ḪI.A U₈.UDU.ḪI.A ša er-ṣe-et UD.KIB.NUN ki ia-aḫ-ru-rum ša-ḫa-ṭi-im a-na li-ib-bu ma-tim i-bi-ru-nim  DUB.SAR ERIM ša AN.ZA.KAR₃ ša ID₂ IDIGINA i-ḫi-ṭa₂-am-ma iš-pu-ra-am a-wa-tum ši-i lu ki-it-tum lu ti-di-a aš-tap-ra-ak-ku-nu-ši-im KA₂.GAL a-di {d}UTU la iš-qa₂-a-am la ip-pe₂-et-ti ERIM wa-ṣi-tum la u₂-uṣ-ṣi ma-aṣ-ṣa-ra-a-tum lu du-un-nu-na LÚ x ḪA NIM i-na BAD₃ la u₂-ur-ra-ad šu-up-ra ÁB.GUD.ḪI.A u₃ U₈.UDU.ḪI.A ša i-na er-ṣe-et UD.KIB.NUN ki ia-aḫ-ru-rum i-ša-ḫi-ṭu₂ ar-ḫi-iš a-na ŠA₃ ma-tim li-is-su₂-ḫu ERIM LU₂ KÚR la i-ka-aš-ša-x x U₃ KU nu-uk-ku-da-tu-nu-ma  a-na pi₂-ḫa-at a-lim na-ṣa-ri-im la te-eg-gi-a ITU GAN.GAN.E₃ U₄ 16.KAM MU am-mi--ṣa-du-qa₂ LUGAL.E ALAM.A.NI ŠU SILIM.MA AB.DI.DI.E.DE₃.A {d}ZA.MA₃.MA₃ {d}INANA.BI.DA.AŠ 
