{lu₂}KUR₂ IRI KALA i-ṣa-bat
IRI{ki} KALA.GA {lu₂}KUR₂ a-ṣa-bat
na-aṣ-rum a-na {lu₂}KUR₂ u₂-ṣi₂
{lu₂}KUR₂ IRI{ki} pa-te-ia ia-nu
mu-za-az SAG LUGAL {lu₂}KUR₂
pi₂-ri-iš₇-tam uš-te-ne₂-ṣi₂
na-aṣ₃-ru-um a-na {lu₂}KUR₂ pi₂-ri-iš₇-tam uš-ta-na-ṣa
U₄ SAG IGI.TAB GAM-ma šu-te-eb-ru EN a-sa-ka iš₇-ta-na-ri-iq i-ṣa-ba-tu-ši-ma i-qa-lu-ši U₄ ša-gu-um EN i-ta-na-ia-ak
DUMU LUGAL pi₂-ri-iš₇-tam uš-te-ne₂-ṣi₂ U₄ DAM LU₂ i-mat
U₄ ZA₃
mu-za-az SAG LUGAL pi₂-ri-iš₇-tam uš-te-ne₂-ṣi₂
su-ku-ku pi₂-ri-iš₇-tam uš-te-ne₂-ṣi₂
KALA LUGAL i-pa-la-aš ša ṣi₂-bi-tim
ka-bi-ta a-na {lu₂}KUR₂ a-wa-ti uš-te-ne₂-ṣi₂
DUMU MAŠ₂.ŠU.GID₂.GID₂ {lu₂}KUR₂ pi₂-ri-iš-tam uš-ta-na-ṣa
DUMU ma-ri pi₂-ri-iš₇-tam uš-te-ne₂-ṣi₂
DUMU $MA $ZA mu-za-az SAG LUGAL pi₂-ri-iš₇-tam uš-te-ne₂-ṣi₂
IRI{ki} pa-te {lu₂}KUR₂ INIM a-wa-tim iz-za-na-bi-lam
EREN₂{+ni} sa-mi-iš₇-tu i-sa-ap-pa-ah U₄ nu-šu-ru i-na KALAM-ia i-ba-aš-ši
KALAM DUMU IRI-šu i-du-ku-ma šu-u₂ i-na KA₂-BI u₂-ṣi₂
LUGAL dam-qu₂-ti-šu i-na ŠU u₂-še-ṣi₂ U₄ nu-šu-ru i-na KALAM-ia i-ša-kan₂
IRI{ki} pa-te-ia₃ a-na {lu₂}KUR₂ a-wa-tim a-wa-tim i-za-na-bi-il a-na TU.RA BA.UŠ₂
LUGAL ma-kur E₂ DINGIR-RA.MEŠ a-na E₂.GAL{+lim} u₂-še-ri-ma {d}UTU i-ma-ru
bi-bu-lum a-na LUGAL ba-ar-tum
NAM.RA-si-na u₃ ma-kur DINGIR {lu₂}KUR₂ i-ta-na-ṣi₂-am
LUGAL du-mu-uq E₂.GAL i-na ŠU i-le-qe₂-ma in-na-ab-bi-it
NAM.RA IRI i-na ŠU-ia u₃ i-na KI-ia i-ta-ṣi
{d}NE.IRI.GAL EREN₂ KUR₂ i-na-šar U₄ nu-šu-ru i-na KALAM {lu₂}KUR₂ i-ba-aš-ši
{d}IŠKUR i-na SAG MU RA.RA KI i-ki-il-ia ša-mu u₃ zu-un-nu i-ša-qa-lu-u₂
{tu₁₅}ŠEG₃ i-za-an-nu-nu
{d}IŠKUR i-na KALAM-ia i-ša-si-ma
i-na EGIR MU {d}IŠKUR i-ša-si-ma ša-ma-am u₂-ka-al me-ri-it bu-lim i-ha-li-iq
{lu₂}KUR₂ BAD₃ da-an-na-tim
me-eh-rum i-re-di U₄ dam-qu₂-ut LUGAL a-na KALAM {lu₂}KUR₂ in-na-bi-tu
ti-la-at {lu₂}KUR₂ pi₂-ri-iš₇-ti {lu₂}KUR₂ uš-ta-na-ṣi₂-a-am
LUGAL E₂.GAL me-eh-ri-šu i-ka-na-ak
RI.RI.GA EREN₂ KUR₂ i-ba-aš-ši
{d}NIN.KAR.RA.AK i-na KALAM-ia i-kal
IRI{ki} {lu₂}KUR₂ a-la-wi-ma ni-ši-šu i-na ŠA₃-šu u₂-ul a-ka-šad
DUMU LUGAL x $ZI a-la-ni $PI $MU x
KALAM x x $IB x x iš₂-ta-na-ap-pa-ra-am
IRI{ki} {lu₂}KUR₂ i-na pi-il-ši a-ṣa-ab-ba-at-ma NAM.RA-šu a-kal
RI.RI.GA EREN₂{+ni}-ia
AD LU₂ BA.UŠ₂
RI.RI.GA ANŠE ma-ra-ad{ki}
RI.RI.GA ANŠE UNUG{ki}
U₄ MURU₂ IGI.TAB GAM-ma šu-te-eb-ru DAM ša-gi-im a-sa-kam iš₇-ta-na-ri-iq U₄ ša-gu-um EN i-ta-na-ia-ak
U₄ SUHUŠ IGI.TAB GAM-ma šu-te-eb-ru DAM ša-gi a-sa-kam iš-ta-na-ar-ri-iq U₄ mu-ta-lik E₂ DINGIR-RA EN i-ta-na-ia-ak
