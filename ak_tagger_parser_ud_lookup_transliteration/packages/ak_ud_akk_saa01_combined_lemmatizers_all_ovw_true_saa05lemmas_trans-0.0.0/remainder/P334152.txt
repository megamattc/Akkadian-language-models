saao/saa05/P334152
ana šarri bēlīya urdaka Nabu-hamatua lū šulmu ana šarri bēlīya šulmu ana bīrāti ša šarri bēlīya egerti issu pān pāhiti Madaya ussēṣia mā mār šiprīka ina ēkalli lūbil nišē māti ša mār Bel-iddina dibbī ṭābūti issišunu addubub libbi ussaškinšunu mār Bel-iddina bēl hīṭu šû parriṣu šû abat šarri lā išamme muk attunu yāmuttu ina bētīšu ina libbi eqlīšu dullakunu epša libbakunu lū ṭābākunu muk urdāni ša šarri attunu nēhu dullašunu eppušu issu libbi 06 bīrāti ussēṣišunu muk alik alka yāmuttu ana muhhi eqli lirṣip lūšib urdāni ša šarri bēlīya ina libbi ētarbu maṣṣartu dannat adi pāhutu illakanni mīni ša šarru bēlī ṭēme iškunūšūni eppaš
