saao/saa05/P334179
ana šarri bēlīya urdaka Aššur-belu-udaʾʾan lū šulmu ana šarri bēlīya Nabu u Marduk ana šarri bēlīya likrubu ina ūm 22-KAM anāku nuk lallika ēnāti ša šarri bēlīya lāmur Kakkullanu ša-qurbūte ana irtīya issu libbi {URU}x-li-te usahhirāni mā alik ṣābānīka paṭṭir šummu lā illiku mā ṣābānīka ina bubūte imuttu x x x ša 05 urhāni tabku attannaššunu 01 qâ šamnī 01 qâ kusāpī 01 qâ sahlû x x issēniš attannaššunu x x x harammēma anāku attūṣi x x muhhi ṣābāni x x x x x-tar-bu x x x x x x-ti x+x x x x x x-ni-tu x x x x x kūm šunu x x ina battibatti ša {URU}x x kammusu issu pān kupê lā illāka šunu lā x x x ūmâ annurig x x x issi Kakkullani ana āli ittalluku errubu o ša šarru bēlī išpuranni o mā atâ rab bētīka ina libbi laššu 10 {LU₂}EN-x ša ana šarri bēlīya aqabûni šammuru adanniš šiāhu šû ana šarri bēlīya assapāra
