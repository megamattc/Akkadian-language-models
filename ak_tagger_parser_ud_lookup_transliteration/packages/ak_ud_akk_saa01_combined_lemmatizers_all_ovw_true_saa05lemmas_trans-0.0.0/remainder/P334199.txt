saao/saa05/P334199
ana šarri bēlīya urdaka Šarru-emuranni lū šulmu ana šarri bēlīya ša šarru bēlī išpuranni mā atâ taharūpu tunammēše mā ina pān pāhiti ša Arrapha lā tadgul ana pāhiti ša Arrapha hūlu ammiu karmaššu adanniš issu Zabban unammaš ana šalše ina libbi šû annīu hūlu ana Parsua allak alabbia basi annīe šû ahturūpu ana bīrte ēteli ina šaddaqdišma anāku šû pūt hannīe x x x x i x+x x x x x x x sissê x x x ina bīrti lā uramma x x x zakkû ina qātēya aṣabbat ana Mazamua urrada eṣādu eṣṣīdi ina pān mār šipri ša šarri bēlīya adaggal mīnu ša šarru bēlī iqabbûni kî maṣin šarru bēlī iqibûni mā mār Bel-iddina issīka lillīki šû issi ṣābāni lillīki Nabu-hamatua annāka limmarku dullu ša šarri bēlīya lēpūšu batqu ša bīrāti ša šarri bēlīya likṣuru
