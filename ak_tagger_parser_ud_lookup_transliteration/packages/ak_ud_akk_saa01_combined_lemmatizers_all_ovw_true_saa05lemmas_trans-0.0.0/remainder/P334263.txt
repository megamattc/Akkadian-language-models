saao/saa05/P334263
ana šarri bēlīya urdaka Šarru-emuranni lū šulmu ana šarri bēlīya ina muhhi karānī ša šarru bēlī išpuranni mā 02 mē imārī karānī ana maṣṣarte ulli ammar ša šarru bēlī išpuranni ūtalli ina muhhi Kubaba-satar ša šarru bēlī išpuranni mā ina pî ṭābi issīšu dubbu pîyāma lā pate kî ša šarru bēlī išpuranni ina pî ṭābīma x x x+x x x x x x x pān x x x ina pānīya i-za-x x x ūmâ assapar o targumānu ina x x ammar ana šarri bēlīya anaššia ušebbal ina muhhi bēl ālāni ša šarru bēlī išpuranni mā šumma ittalkūni ina pānīka mā iṣṣa ina muhhīya šēbila ilāni ša šarri lēpušu mar-Babili ina muhhi šarri bēlīya ittalkūni ana mahirte kî durāru šarru bēlī iškunūni nišē issu pānišunu māʾdu ussēṣia šarru bēlī abutu x x x liqibūniššunu issu pān galīte x x x x+x ligirūru
